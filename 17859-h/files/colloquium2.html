<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<head>
<title>Colloquium Heptaplomeres, Libri V-VI</title>
<meta http-equiv = "Content-Type" content = "text/html; charset=UTF-8">
<link rel = "stylesheet" type = "text/css" href = "collstyles.css">

<!--style type = "text/css">
/* external style sheet */
</style-->

</head>

<body>

<div class = "contents">
<a href = "../index.html">Praefatio</a><br>
<a href = "colloquium1.html">Libri I-IV</a><br>
<a href = "#liber_vi">Liber Sextus</a>
</div>

<span class = "pagenum">178</span>
<h3 class = "chapter"><a name = "liber_v">LIBER QUINTUS.</a></h3>

<p>
Cum ad coenam singuli rediissent, ego tragoediam Octavii persequi
jussus, cum ad eum locum pervenissem, quo Soliman, Turcarum rex,
primogenitum Mustapham fracta gula in interiore cubiculo coram ingenti
exercitu ad Prusiam<span class = "tag">1</span> coacto projici mandavit,
praeconis voce ad tubae sonitum altissime exclamante hoc carmen:</p>

<div class = "verse close">
Sit unus coeli imperator<span class = "tag">2</span> maximus,<br>
Sit unus terrae imperator praepotens;</div>

<p class = "close">
consistere me jussit Coronaeus, qui quidem secundis<span class =
"tag">3</span> mensis affabre ficta<span class = "tag">4</span> poma
veris ita miscuerat, ut acutissimus quisque<span class = "tag">5</span>
posset falli.</p>

<div class = "footnote">
<b>1.</b> Alibi: <i>Prassiam</i>, vel: <i>Russiam</i>.&nbsp;
<b>2.</b>&nbsp;Alibi: <i>temperator</i>.&nbsp;
<b>3.</b>&nbsp;Alius: <i>sentiendi</i>.&nbsp;
<b>4.</b>&nbsp;Alius: <i>picta</i>.&nbsp;
<b>5.</b>&nbsp;Alibi: <i>quisquis</i>.</div>

<p>
FRIDERICUS, homo minime malus, specie deceptus, cum pomum fictum
dentibus admovisset: Haud scio, inquit, an quisquam <ins class =
"correction" title =
"possible mistranscription of ‘vestrũ’">vestrûm</ins> non falleretur.
Quum caeteri propius intuentes
admirati sunt tam artificiose ficta<span class = "tag">1</span> poma, ut
de arbore decerpta viderentur, CORONAEUS: Si oculorum sensus, omnium
acutissimus, tam absurde fallitur in rebus levissimis, quî<span class =
"tag">2</span> fieri potest, ut mens, quae nihil nisi a sensibus habeat,
rerum arduarum ac sublimium scientiam certam nanciscatur?</p>

<div class = "footnote">
<b>1.</b> Alius: <i>facta</i>.&nbsp;
<b>2.</b>&nbsp;Alii: <i>quid</i>.</div>

<p>
SENAMUS: Didiceram ab Aristotele<span class = "tag">1</span>, sensus
nunquam, sed mentem saepe falli.</p>

<div class = "footnote">
<b>1.</b> De anima 3, 3.</div>

<p>
TORALBA: Et ab Academicis, opinor, peccatur, sensus semper falli ac
nihil scire posse, et ab Aristotele, quod sensus nunquam falli putat;
gravius<span class = "tag">1</span> tamen ab hoc, quam ab illis, quod
mentibus nihil inesse affirmant, quam quod a sensibus hauserint; sed
quoniam haec a nobis fusius disputata sunt in quaestione de anima, nihil
repetitione opus esse videtur.</p>

<div class = "footnote">
<b>1.</b> Alibi: <i>quamvis</i>.</div>

<p>
CURTIUS: Ars in hujus pomi fabrica (quod intentis oculis intuebatur)
naturam aut vicisse aut certe exaequasse videtur.</p>

<p>
SALOMO: Ars quidem hominis, natura vero Dei radius est, ac tantum abest,
ut ars naturam vincere et exaequare, ut ne vix quidem imitari possit, ac
tametsi opificia, signa picturae, hominum oculos saepe fallunt,
mirabilius tamen est, in eo genere bestias falli nunquam<span class =
"tag">1</span> posse. Itaque cum regem Salomonem regina Sabae fallere
conaretur, vero ac ficto flore simul compositis, rogavit, uter verus
esset? Princeps sapientissimus apes importare jussit, quae ad verum
florem repente advolarunt, arte neglecta.</p>

<div class = "footnote">
<b>1.</b> Alibi: <i>non</i>.</div>

<p>
Et cum nescio quid aliud in eam sententiam dixissent, hymni modulatione
immortali Deo gratias egerunt.</p>

<p>
<span class = "pagenum">179</span>
FRIDERICUS, quem fictio pomi pupugerat: Utinam, inquit, sic omnes, qui
falsa simulare ac vera dissimulare acutissime norunt, tanta felicitate
detegerentur.</p>

<p>
CORONAEUS: Rem omnium maximam optat Fridericus, quae tamen nec
appetenda<span class = "tag">1</span> nobis et unius Dei propria sit.
Nam si omnes omnium voluntates et cogitationes omnibus paterent, nec
suam innocentiam boni contra vim improborum tueri nec de sceleratis
justa supplicia sumi possent, quia<span class = "tag">2</span> per leges
humanas cogitationes flagitiosae poenam non patiuntur. Idcirco bonis
improbi, cogitationibus nudatis<span class = "tag">3</span> semper
insidiarentur, sceleratis vero boni nunquam. Itaque Momus suo merito
irrisus est, quod cum naturam temere carperet, tum vero fenestram in
pectore fieri oportuisse contenderet, ut animorum occultae latebrae ac
intimi recessus explicarentur. Sed ut proverbio dicitur: <span title =
"Greek: Rhaon esti mômeisthai ê mimeisthei (for -σθαι ‘-sthai’)">Ῥᾶον
ἐστὶ μωμεῖσθαι ἢ μιμεῖσθει</span>. Nam cum naturae parentem admirari ac
laudare debuisset, impie criminatur<span class = "tag">4</span>.</p>

<div class = "footnote">
<b>1.</b> Alibi: <i>expetenda</i>.&nbsp;
<b>2.</b>&nbsp;Alii: <i>qui</i>, vel: <i>quin</i>.&nbsp;
<b>3.</b>&nbsp;Deest in alio codice.&nbsp;
<b>4.</b>&nbsp;Alibi; <i>debuissent ... criminantur</i>.</div>

<p>
CURTIUS: At illud quanti est, quod nudatis consiliis scelera
praeoccuparentur?</p>

<p>
SENAMUS: Ne Deus quidem, qui omnes hominum cogitationes percipit mente
ac suscepta parricidia prospicit, prius punienda judicat, quam ad exitum
ea perducantur, contra quam Isocrates<span class = "tag">1</span> ac
Tiro Tullius fieri oportere putabant, ne supplicio poenitentiam
cogitationis impiae praevertisse putaretur<span class =
"tag">2</span>.</p>

<div class = "footnote">
<b>1.</b> Contra Lochiten; Tiro apud Gellium c.&nbsp;29.&nbsp;
<b>2.</b>&nbsp;Alii: <i>quaeremur</i>.</div>

<p>
TORALBA: Ego quidem non, si possim, aliorum sensus aperire velim, sed
illud optem, ut nemo aliud sentiat et aliud obloquatur, nisi id alterius
commodo fiat, ut superius ab Octavio dictum est, laudabile semper
fuisse, salutaribus uti mendaciis.</p>

<p>
FRIDERICUS: Ita quidem homines hominum causa de rebus publicis ac
privatis statuunt, sed cum Deus singulas mentes altissime<span class =
"tag">1</span> scrutetur, mirum tamen, plerosque<span class =
"tag">2</span> adire templa, sacra facere, vota verbo tenus concipere ac
reddere, contra quam sentiant ac velint; ac de his quidem<span class =
"tag">3</span> Deus apud Esaiam<span class = "tag">4</span>; <i>Populus
hic</i>, inquit, <i>labiis suis glorificat me, cor autem ejus longe est
a me.</i></p>

<div class = "footnote">
<b>1.</b> Alibi: <i>artissime</i> vel: <i>accuratissime</i>.&nbsp;
<b>2.</b>&nbsp;Alibi: <i>plures</i>.&nbsp;
<b>3.</b>&nbsp;Alibi: <i>quondam</i>.&nbsp;
<b>4.</b>&nbsp;Jesaiae 29, 13.</div>

<p>
SENAMUS: Quoniam Fridericus in quaestionem a Coronaeo propositam
ingressus, ut accuratius discutiatur: an viro bono de religionibus
aliter sentire liceat, quam publice profiteatur, distinctione opus esse
opinor. Nam theologorum fere omnium summa consensione nihil aliud est
religio, quam aversio a creatura ad purum unius Dei<span class =
"tag">1</span> cultum, impietas vero aversio a creatoris cultu ad
creaturas; verius opinor, quam Aristoteles, qui religionem
<span class = "pagenum">180</span>
definit <span title = "Greek: peri tôn theiôn epimeleian">περὶ τῶν
θείων<span class = "tag">2</span> ἐπιμέλειαν</span>. Et pauci admodum
reperiuntur, qui sine ullo bonorum, famae, capitis metu publice et
privatim, ubi terrarum fuerint, Deum aeternum colant, quos ordine primo
collocare possumus. Secundum genus est eorum, qui privatim Deum aeternum
amplectuntur ac publica idolorum templa fugiunt. Tertium genus est
eorum, qui hostium captivi idolorum ac daemonum templa supplicii metu
adeunt, nihilominus tamen intimis animorum sensibus Deum aeternum
contestantur, sese ab omni idololatria mentem alienam ac puram retinere,
secuti Jeremiae<span class = "tag">4</span> consilium in iis litteris,
quas ad cives Babylonem adductos scripsit, quos graviter cohortatur, ut
cum ante idola procidere cogerentur, animis tamen et mentibus Deum
aeternum adorent. Quartum genus est eorum, qui nec hostium captivi sunt,
nec pericula capitis adire coguntur, sed opibus, honoribus, liberis
aucti<span class = "tag">5</span>, publica idolorum fana subeunt, ne
opes deserere aut exulare necesse habeant, privatis tamen precibus ac
votis Deum aeternum venerantur et pro statuis procidentes eundem suae
puritatis testem appellant ac precantur ab immortali Deo, ne vis illa
sibi fraudi sit. Quintum genus est eorum, qui, falsa religione, quam
opinantur veram esse, altius imbuti, aliorum templa, quae profana
putant, refugiunt ac privatis domesticisque Diis inserviunt. Sextum
genus est eorum, qui privatos<span class = "tag">6</span> Deos et falsam
religionem, quam habent pro vera, privatim et publice sine metu
amplectuntur. Septimum est eorum, qui dubitant, verane sit an falsa
opinio, quam sectantur, in ea tamen instituti publice ac privatim
acquiescunt, ambigua spe salutis. Octavum genus est eorum, qui quam
veram religionem putant, ob id tantum sectantur, ut pietatis opinione
tutius fallere possint. Nonum genus est maleficorum et sortilegorum, qui
cum in ipsis templis adoraturi procumbant, Deum illum, quem rerum
existimant, mentibus ac verbis tacitis impie detestantur et
privatim<span class = "tag">7</span> daemonibus<span class =
"tag">8</span> humanas hostias mactant, aut si de religionibus statuendi
potestatem habent, sacrorum majestatem ac venerationem omni genere
foeditatum conspurcant, ut qui Bahalis Peori sacra instituerunt, pudenda
impudentissime revelare cogebantur<span class = "tag">9</span> ac
stercoribus religionis speciem funestare, nec minus turpiter, qui, ad
sagarum Pythiacarum pudenda auribus admotis, oracula excipiebant.
Decimum genus est eorum, qui nullam omnino religionem, aut religionis
speciem curant aut inquirunt, sed bestiarum in modum cupiditatibus ac
libidini obsequuntur. Quorum<span class = "tag">10</span> teterrimi non
satis habent omnem ex animo religionem et religionis speciem exuisse,
verum etiam omnes omnium religiones privatim et publice irridere. Ex
quibus planum fit, septem esse religiosorum hominum genera, quos
amplecti soleo, quatuor vero Atheorum appellatione usurpare possumus,
alios aliis deteriores.</p>

<div class = "footnote">
<b>1.</b> Alibi additur; <i>creatoris</i>.&nbsp;
<b>2.</b>&nbsp;Alibi: <span title = "Greek: ton theon">τὸν θεὸν</span>,
vel <span title = "Greek: to theion">τὸ θεῖον</span>.&nbsp;
<b>3.</b>&nbsp;<i>Post librum Baruch, in epistola ad Judaeos in
Babylonia</i>.&nbsp;
<b>4.</b>&nbsp;Alibi: <i>adjuti</i>.&nbsp;
<b>5.</b>&nbsp;Alii: <i>patrios</i>.&nbsp;
<b>6.</b>&nbsp;Alius: <i>privatis</i>.&nbsp;
<b>7.</b>&nbsp;Alibi: <i>daemoniis</i>.&nbsp;
<b>8.</b>&nbsp;Alibi: <i>cogebant</i>.&nbsp;
<b>9.</b>&nbsp;Alius: <i>omnium</i>.</div>

<p>
<span class = "pagenum">181</span>
OCTAVIUS: Cui publice sine metu capitis ac bonorum non licet, Deum
aeternum colere, hunc tamen ante aras daemonum ac idolorum procidentem
mente pura Deum adorare posse, judicavit Jeremias<span class =
"tag">1</span>, cujus sententiam quis audeat aut velit aut possit
improbare?</p>

<div class = "footnote">
<b>1.</b> Epist. ad cives in Babylone.</div>

<p>
CURTIUS: Mihi profecto probari non potest eorum simulatio, qui corpore
quidem statuas, mente vero Deum adorare se posse arbitrantur; id enim si
licuisset, cur Paulus contra sentiens: <i>Corde</i>, inquit, <i>creditur
ad justitiam, ore autem fit confessio ad salutem.</i> Qui aliter
faciunt, hos Tertullianus <span title =
"Greek: allophulous">ἀλλοφύλους</span> appellans: negat, inquit,
quisquis<span class = "tag">1</span> dissimulat.</p>

<div class = "footnote">
<b>1.</b> Alibi: <i>quicquid</i>.</div>

<p>
OCTAVIUS: Multa quidem probantur, plura<span class = "tag">1</span>
improbantur, caetera nec probantur nec improbantur, sed quodammodo
excusantur, ut quae vi et metu fiunt.</p>

<div class = "footnote">
<b>1.</b> Alibi: <i>multa</i>.</div>

<p>
CURTIUS: Ita forsitan<span class = "tag">1</span> apud judices metus
verberum aut gravioris cruciatus.</p>

<div class = "footnote">
<b>1.</b> Alibi: <i>quidem</i>.</div>

<p>
OCTAVIUS: Tune igitur, Curti, Deum acerbiorem arbitrare, quam humanos
judices?</p>

<p>
FRIDERICUS: Ut sit excusatio<span class = "tag">1</span> metui
cruciatus<span class = "tag">2</span>, quo minus clara, voce quis Deum
aeternum profiteatur, non video tamen, ut quisquam excusandus sit, quod
ante Dianae aut alterius virginis statuam procumbat, ne opibus aut<span
class = "tag">3</span> honoribus cariturus sit, modo patriam deserere
liceat, ut licuit Abrahamo, qui ne ad siderum cultum adigeretur, sedes
patrias jussu divino mutavit. Alioquin non video, quibusnam rationibus
oraculum illud divinae vocis effugere possimus<span class =
"tag">4</span>: Qui me confitetur coram hominibus, confitebor et ego eum
coram patre meo, qui in coelis est. Itaque Christiani veteres, qui
Juliani Augusti fraude sacra daemonibus fecerant, a suis pontificibus
admoniti ac poenitentia fracti, publice exclamabant<span class =
"tag">5</span>: Nos animo Christiani sumus ac fuimus, Christe servator,
fidem tibi non fregimus.</p>

<div class = "footnote">
<b>1.</b> Alibi: <i>Ut sic excusatur</i>.&nbsp;
<b>2.</b>&nbsp;Alibi: <i>cruciatuum</i>.&nbsp;
<b>3.</b>&nbsp;Alibi: <i>et</i>.&nbsp;
<b>4.</b>&nbsp;Matth. 10,&nbsp;32.&nbsp;
<b>5.</b>&nbsp;Epiphanius lib. III.</div>

<p>
OCTAVIUS: Si fidem ista ratione non fregerant, errore decepti, nihil
erat, quamobrem errorem deprecarentur aut precarentur veniam, cum qui
errant, nullam praebeant assensionem<span class = "tag">1</span>.</p>

<div class = "footnote">
<b>1.</b> Alibi: <i>assentationem</i>.</div>

<p>
CURTIUS: Est apud Originem<span class = "tag">1</span> gravis et acerba
reprehensio in eos, qui quod mentibus de Christo sentirent, id ipsum
verbo negarent. Tales hypocritas Deus apud<span class = "tag">2</span>
Heliam hac ratione refellit<span class = "tag">3</span>: <i>Reliqui mihi
7000 virorum</i> etc. Haec verba non ad mentem<span class =
"tag">4</span>, sed ad corpora referri, quis non videt? Quodsi
veteres<span class = "tag">5</span> Apollinis, Dianae, Jovis aeditui
clara voce atheos, Epicuraeos (addit Lucianus etiam Christianos)
compellebant<span class = "tag">6</span>, ut ex eorum templis
excederent, quanto id verius in templo Dei fieri oportet?</p>

<div class = "footnote">
<b>1.</b> Contra Celsum.&nbsp;
<b>2.</b>&nbsp;Alius: <i>ad</i>.&nbsp;
<b>3.</b>&nbsp;4 Regum 17&nbsp;sqq.&nbsp;
<b>4.</b>&nbsp;Alibi: <i>mentes</i>.&nbsp;
<b>5.</b>&nbsp;Alii: <i>Veneris</i>.&nbsp;
<b>6.</b>&nbsp;Alii: <i>compellebat</i> vel: <i>compellabant</i>.</div>

<p>
<span class = "pagenum">182</span>
OCTAVIUS: Duobus propositis incommodis majus est declinandum, summo
sapientum omnium consensu. Grave quidem est homini prudenti ac
religioso, ante simulacra inania procidere, osculari, donis amplificare,
tametsi mens adorantis sit aeterno Deo conjuncta; gravius tamen,
impietatis labes aeternas subire et ab omni religione desertum videri,
si sacra publica deseras; gravissimum, exemplo pernicioso caeteros
contemtu publicae religionis ad omne genus impietatis<span class =
"tag">1</span> arcessere. Haec igitur incommoda prius declinanda sunt,
quam illa. Neque enim cuique licet, uxorem, liberos, parentes, familiam
secum abducere<span class = "tag">2</span>, et ut liceat, longissimas
tamen regiones peragrare necesse est, ut populum vera religione utentem
reperias<span class = "tag">3</span>. Moses quidem<span class =
"tag">4</span> ac Jeremias<span class = "tag">5</span> animo supplicia
percipiebant, quae Israelitisimpendebant, ac futurum<span class =
"tag">6</span> perspexerunt, ut captivi ad hostes abducti lapides ac
ligna inviti adorarent, quia<span class = "tag">7</span> prae vero Deo
idola maluissent, ut per quae quisque peccat, per ea ipsa puniatur. Id
tamen singulare adversus idololatriam<span class = "tag">8</span> Deus
ipse amuletum dederat, ut animos ad se converterent, cum statuis
inservire cogerentur, seque propitium illis fore testatus est.</p>

<div class = "footnote">
<b>1.</b> Alius: <i>impietatum</i>.&nbsp;
<b>2.</b>&nbsp;Alibi: <i>ducere</i>.&nbsp;
<b>3.</b>&nbsp;Alibi: <i>reperiat</i>.&nbsp;
<b>4.</b>&nbsp;Deuteron.&nbsp;28.&nbsp;
<b>5.</b>&nbsp;Jeremiae&nbsp;16.&nbsp;
<b>6.</b>&nbsp;Alibi: <i>futura</i>.&nbsp;
<b>7.</b>&nbsp;Alii: <i>qui</i> vel: <i>quod</i>.&nbsp;
<b>8.</b>&nbsp;Alibi: <i>idololatras</i>.</div>

<p>
CURTIUS: Ad servos et captivos haec oratio pertinet, vel ad eos, qui
carceribus, vinculis, verberibus ad impios cultus adiguntur, ut<span
class = "tag">1</span> quidem Albuguerii, proregis apud Indos
orientales, crudelitas singularis denotatur, quod Christianorum, qui ad
Muhammedem<span class = "tag">2</span> inviti defecerant<span class =
"tag">3</span>, dextras manus ac pollices sinistros, nares et auriculas
amputari jussit. Sed haec ad eos non pertinent, quibus alio emigrare fas
est.</p>

<div class = "footnote">
<b>1.</b> Alibi: <i>et</i>.&nbsp;
<b>2.</b>&nbsp;Alius: <i>Muhammedanos</i>.&nbsp;
<b>3.</b>&nbsp;Alius: <i>defecerunt</i>.</div>

<p>
OCTAVIUS: At licuit Naëmo principi emigrare, noluit tamen, qui tamen ab
Elisaeo propheta excusatur<span class = "tag">1</span>. Is enim lepra
curatus vovit, se deinceps aeterno Deo sacra facturum. Si tamen, inquit,
rex Syriae humeris meis innixus sacrificet<span class = "tag">2</span>
Deo Rimmoni, propitius mihi sis. Ad quem Elisaeus: <i>Vade</i>, inquit,
<i>in pace!</i> Quibus verbis perspicuum fit, etiam illum, qui opibus ac
divitiis affluens sine ullo periculi metu contiguam Syriae Palaestinam
evadere poterat, ut libere Deo sacra facere liceret, excusari tamen.
Neque enim, opinor, Deus Abrahamum patriam deserere jussit, ne sideribus
servire compelleretur, sed ut adversariorum insidiis liberaretur.</p>

<div class = "footnote">
<b>1.</b> 2 (4) Regum 5, 20&nbsp;sqq.&nbsp;
<b>2.</b>&nbsp;Alius: <i>significet</i>; alius:
<i>sacrificaverit</i>.</div>

<p>
FRIDERICUS: Ego illum, qui corpore et publice ante aras ac statuas
mortuorum procumbit, etiamsi Deum pura mente adoret, non minus peccare
statuo, quam si omni religione deserta Atheus censeretur, quoniam
imperitos abducit a vero Dei cultu.</p>

<p>
CORONAEUS: Superstitio, quantacumque sit, quovis atheismo tolerabilior
est; nam qui superstitione aliqua obligatur hunc numinis metus in
officio quodammodo ac naturae legibus continet, atheum vero, qui nihil
nisi
<span class = "pagenum">183</span>
testem metuit aut judicem, ad omnia scelera proclivi lapsu ruere
oportet. Ac tametsi actionum humanarum praestantiam sapientissimus
quisque non solum finibus ipsis metitur, verum etiam omnibus partibus et
causis, scilicet efficiente, subjecto, forma, fine, summam tamen omnium
actionum ac praecipiam causam ipso fine dijudicat<span class =
"tag">1</span>.</p>

<div class = "footnote">
<b>1.</b> Petrus Lombardus ex Augustino libro 2. sent. 1. qu. 1. Thomas
in secunda secundae q. 15. et canon. ministr. 23. qu. 5., ubi intentio
mala reddit opus malum, quod alioquin bonum fuisset, et 15 qu. 6. cap.
51: Si sacerdotibus.</div>

<p>
CURTIUS: Quid igitur fiet sacris litteris, quae toties ac tam saepe
hypocrisin abominantur?<span class = "tag">1</span></p>

<div class = "footnote">
<b>1.</b> Job. 8. 13. 15. 17. 20. 27. 34. Jesai. 9 et 33. Matth. 6. 7.
15. 22. 23 et 24. Luc. 12. 13. Jer. 9. Ezech. 33. Mal. 3. 2 Regum
15.</div>

<p>
OCTAVIUS: Ita quidem abominantur eos, qui labiis Deum, non mente colunt,
quod pietatis ac justitiae speciem immanibus flagitiis praetendunt. At
is qui genibus advolutus, ante idola procumbit ac nihilo secius mente
sincera Deum veneratur, longissime abest ab hypocritarum perniciosa
simulatione.</p>

<p>
SALOMO: Probabili certe argumento utitur Coronaeus, vir non modo <span
title = "Greek: politikôtatos">πολιτικώτατος</span>, sed etiam <span
title = "Greek: eusebestatos">εὐσεβέστατος</span>, quo superstitionem,
quantacunque sit, quovis atheismo judicat tolerabiliorem. Videtur tamen
atheus, qui Deum penitus ejuravit et ex animo ejecit, minus peccare,
quam qui illum cum rebus creatis conjungit eodem cultu, quia minus
peccat servus fugitivus aut miles desertor, quam qui obsequium domino et
imperatori suo contumeliose praestat. Quin etiam gravius peccatur ab
iis, qui aeternum ac verum Deum cum falso cultus honore communicato
copulant, quam qui hunc ab illo disjungunt, et veri Dei veneratione
deserta inserviunt iis, quos sibi erroris opinione Deos finxerunt. Et
quemadmodum uxor poenis capitalibus obligatur<span class =
"tag">1</span>, quae legitimum thorum, adulterio commisso,
conspurcaverit, meretrix non item, quia maritum, quem nullum habet,
fraudare<span class = "tag">2</span> non potest: ita, duobus
superstitiosorum hominum generibus propositis, alteri quidem ingrati,
qui<span class = "tag">3</span> verum Deum non exquirunt<span class =
"tag">4</span>, alteri<span class = "tag">5</span> contumeliosi, qui
quidem aeternum ac solum Deum agnoscunt, eundem tamen insigni contumelia
non dubitant societatis impurissimorum daemonum vel statuarum
contubernio violare. Contumelias autem acerbius, quam injurias ferre
solent ii, qui nullam suae dignitatis et gloriae curam habent; at
immortali Deo suae gloriae decus quanti sit, indicat illa obtestatio
apud Jesaiam: <i>Cui</i>, inquit<span class = "tag">6</span>, <i>me
exaequavistis, aut cujus similem fecistis? Vivo ego, si meos honores
cuiquam impertiar?</i> Et quidem impios Deus saepe execratur, saepius
tamen eos, qui se cum diis peregrinis<span class = "tag">7</span>
communi caeterorum obsequio conjunxerunt, supra modum zelotypia commotus
abominatur. Et quoties agit de jure suae majestatis,
<span class = "pagenum">184</span>
agit autem<span class = "tag">8</span> saepissime, supra homines et
supra Deos hominum<span class = "tag">9</span> fictos et supra quicquid
est, quod hujus mundi ambitu comprehensum videmus, ut in altissimo
imperii et honoris culmine collocatus, caetera fluxa ac caduca
longissime infra se despiciens, pro nihilo esse et ex nihilo creata et
ad nihilum recasura<span class = "tag">10</span> testatur.</p>

<div class = "footnote">
<b>1.</b> Numerorum 20,&nbsp;10.&nbsp;
<b>2.</b>&nbsp;Alibi: <i>foedare</i>.&nbsp;
<b>3.</b>&nbsp;Alibi: <i>quod</i>.&nbsp;
<b>4.</b>&nbsp;Alibi: <i>cognoscunt</i> vel: <i>agnoscunt</i>.&nbsp;
<b>5.</b>&nbsp;Alius: <i>aliter</i>.&nbsp;
<b>6.</b>&nbsp;Jesaiae 46, 9&nbsp;sq.&nbsp;
<b>7.</b>&nbsp;Deest in alio codice.&nbsp;
<b>8.</b>&nbsp;Alibi: <i>enim</i>.&nbsp;
<b>9.</b>&nbsp;Addunt alii: <i>inani opinione</i>.&nbsp;
<b>10.</b>&nbsp;Alibi: <i>evasura</i>.</div>

<p>
OCTAVIUS: Non dubito, illum, capitaliori fraude obligari, qui sciens,
prudens creatorem cum creatura<span class = "tag">1</span> honoris
communicatione conjungit, quam qui Deos fictiles una cum vero Deo plane
rejicit. Et quidem<span class = "tag">2</span> mallem diceres, Octavium
nunquam exstitisse aut abs te, Coronaee, qui singulari amore me
amplecteris, repudiari, quam furiosum, petulantem, iracundum, impium
dici ac talium hominum contubernio copulari. Sic quoque praestat, Deum
non esse, mentiri, quam aut mortalem aut corporeum arbitrari aut cum
sanctis<span class = "tag">3</span> illum eodem cultu, iisdem sacris,
eadem ara consecrare<span class = "tag">4</span>. Sed qui statuas ac
sidera pro Diis habent, vel angelos ac divorum mentes iisdem sacris cum
aeterno Deo conjungunt, etsi non recte faciunt, attamen in eo sunt, ut
quodammodo excusationem mereantur, cum integra mente et animo, recta
conscientia, sic a pontificibus instituti, sic docti, sic imbuti,
numen<span class = "tag">5</span> sibi cognatum et cognitum colant.</p>

<div class = "footnote">
<b>1.</b> Alibi: <i>creaturam cum creatore</i>.&nbsp;
<b>2.</b>&nbsp;Alius: <i>plane</i>.&nbsp;
<b>3.</b>&nbsp;Alibi: <i>cum his</i>.&nbsp;
<b>4.</b>&nbsp;Alii: <i>consociare</i>.&nbsp;
<b>5.</b>&nbsp;Alibi: <i>mundum</i>.</div>

<p>
SALOMO: Agnosco, rectam illam animi conscientiam Deo non ingratam esse.
Argumento est, quod lege divina capite plectatur<span class =
"tag">1</span> et is qui quem Deum esse putabat, verbo violavit, et qui
aeternum Dei nomen minus diserte pronunciavit<span class =
"tag">2</span>. Vocem enim <span title =
"Hebrew: elohekha">אֱלהֵיךּ</span> i.e. Deum tuum distinxit a nomine
sanctissimo <span title = "Hebrew: YHWH">יהוה</span>, quo Deus aeternus
significatur, et utrumque<span class = "tag">3</span> ab utroque
segregatur, quod arcanum latet imperitos linguae sanctae. Ex quo
sequitur etiam, aeterno Deo non<span class = "tag">4</span> ingratum
esse cultum, qui fictili<span class = "tag">5</span> Deo exhibetur bona
fide. Itaque videmus<span class = "tag">6</span> Abrahamum, Isaacum,
Jacobum, Josuam foedera cum paganis idolorum cultoribus ferientes,
jurejurando Deorum suorum illos obligasse, ut non minus peccare
videretur, quod<span class = "tag">7</span> Deos fictiles, quam qui Deum
aeternum pejurio violarent.</p>

<div class = "footnote">
<b>1.</b> Alius: <i>plectitur</i>.&nbsp;
<b>2.</b>&nbsp;Levit. 24.&mdash;Alibi: <i>pronunciant</i> vel:
<i>enunciaverit</i>.&nbsp;
<b>3.</b>&nbsp;Addunt alii: <i>caput</i>.&nbsp;
<b>4.</b>&nbsp;Deest in aliis codicibus.&nbsp;
<b>5.</b>&nbsp;Alibi: <i>futili</i>.&nbsp;
<b>6.</b>&nbsp;Genes. 37, 31. Josuae&nbsp;9.&nbsp;
<b>7.</b>&nbsp;Alii: <i>qui</i>.</div>

<p>
OCTAVIUS: Est apud Aristotelem<span class = "tag">1</span> memorabilis
historia: si quis in charta jusjurandum scripsisset, illamque in fontem
Palicorum<span class = "tag">2</span> jecisset<span class =
"tag">3</span>, si pejeratum esset, charta fundum petebat, et qui
perjurio sese obligarat, brevi moriebatur.</p>

<div class = "footnote">
<b>1.</b> <span title = "Greek: peri thaumasiôn akousmatôn">περὶ
θαυμασίων ἀκουσμάτων</span>.&nbsp;
<b>2.</b>&nbsp;Alii: <i>Palisorum</i>, vel: <i>Palyrum</i>.&nbsp;
<b>3.</b>&nbsp;Alius: <i>conjecisset</i>.</div>

<p>
SALOMO: Si peccatur ab eo, qui, quem Deum putabat, eundem perjurio
contumeliose afficit, etiam si Deus non sit, consequens est, Deo non
ingratos esse honores, qui errore justo ac bona fide Diis fictilibus
exhibentur.</p>

<span class = "pagenum">185</span>
CURTIUS: Quis errore justo<span class = "tag">1</span> se tueri potest,
ut dominum servo, regem subdito, creaturam creatori cultu anteferat aut
conferat?

<div class = "footnote">
<b>1.</b> Alius: <i>decore, juste</i>.</div>

<p>
OCTAVIUS: Veteres populi, paucis admodum exceptis, aut peregrina numina
coluerunt, aut cum Deo conjugarunt<span class = "tag">1</span>, quin
etiam illi ipsi, qui in Samariam jussu regis Assyrianorum<span class =
"tag">2</span> venerant<span class = "tag">3</span>, Deo aeterno simul
ac Diis patriis sacrificabant; justo quidem errore, cum ita
instituti<span class = "tag">4</span> essent ac a suis pontificibus
imbuti, ac si aliter fecissent, quam a pontificibus praescriptum esset,
impietate se ipsos obligare<span class = "tag">5</span> viderentur,
quoniam pontifices ubique religionis sunt judices, ut L. Lucullus
pontifex in senatu disserebat<span class = "tag">6</span>. Nec divina
lex cuiquam judicia religionum praeterquam pontificibus et ordini
Levitico<span class = "tag">7</span> tribuit, tametsi violatae
religionis supplicia quoque ac caeteris irrogari velit.</p>

<div class = "footnote">
<b>1.</b> Alibi: <i>combinarunt</i>.&nbsp;
<b>2.</b>&nbsp;Alii: <i>Assyriorum</i>.&nbsp;
<b>3.</b>&nbsp;2 Regum&nbsp;17.&nbsp;
<b>4.</b>&nbsp;Alibi: <i>instructi</i>.&nbsp;
<b>5.</b>&nbsp;Alibi: <i>commaculare</i>.&nbsp;
<b>6.</b>&nbsp;Cicero ad Atticum l.&nbsp;4.&nbsp;
<b>7.</b>&nbsp;Deuteron. 22.</div>

<p>
FRIDERICUS: Quid igitur Christus, cum diceret<span class =
"tag">1</span>: <i>Eum qui domini jussa mente<span class =
"tag">2</span> percepit ac plane intellexit, si minus exequatur,
gravissimis plagis vapulaturum, cum vero qui penitus ignoravit<span
class = "tag">3</span>, minus quidem, sed vapulaturum tamen et
ignorantem simul cum ignorantia ac inscitia periturum?</i></p>

<div class = "footnote">
<b>1.</b> Lucae 12, 47&nbsp;sq.&nbsp;
<b>2.</b>&nbsp;Deest in alio codice, qui legit: <i>percipit</i>.&nbsp;
<b>3.</b>&nbsp;Alibi: <i>ignoraverit</i>.</div>

<p>
OCTAVIUS: Profecto verberibus dignus non modo is, qui domini jussa, quae
exequi poterat, contemsit, sed etiam is, qui non exsequitur, non tamen
is, qui nec scire poterat et suorum pontificum culpa<span class =
"tag">1</span> in fraudem impulsus est, cum Dei sui voluntatem ac jussa
diligentissime exquireret<span class = "tag">2</span>. At pontifices,
sacerdotes, episcopi, ministri religionum ac sacrorum interpretes Dei
voluntatem ignaris ac imperitis litterarum omnium hanc esse
interpretantur ac persuadent, ut non solum aeterno Deo, sed etiam
Apollini, Dianae, Virgini, Palladi, Angelis, daemonibus, statuis hominum
ac bestiarum, cadaveribus et cineribus sacra faciant. Hanc igitur
illiteratorum et agrestium hominum imperitiam quis accuset? aut quis
poenas mereri putet? quis potius non reprehendat<span class =
"tag">3</span> eorum pervicaciam ac superbiam, qui pontificibus ac
sacerdotibus non acquieverunt? cum lege divina<span class =
"tag">4</span> sanctissime caveatur, eos, qui pontificis magni decretis
non paruerint, capite puniendos.</p>

<div class = "footnote">
<b>1.</b> Alii: <i>causa</i>.&nbsp;
<b>2.</b>&nbsp;1 Corinth.&nbsp;14.&nbsp;
<b>3.</b>&nbsp;Alibi: <i>reprehendet</i>.&nbsp;
<b>4.</b>&nbsp;Deuteron. 17.</div>

<p>
SENAMUS: Ego quidem sic existimo, eos, qui pontificum suorum auctoritate
freti ac jussis obsequentes, statuas vel ossa putrida pro Deo coluerunt,
bona fide semper excusari.</p>

<p>
SALOMO: Divina lex<span class = "tag">1</span> pontifices ac sacerdotes
tantae eruditionis ac sapientiae esse voluit, ut nullam erroris
praetexerent excusationem, quoties de jure divino quaereretur, cum tamen
caeteros non modo universos,
<span class = "pagenum">186</span>
sed etiam singulos ipsumque populi totius principem errore peccantes
semper excuset.</p>

<div class = "footnote">
<b>1.</b> Levit. 5.</div>

<p>
TORALBA: Justum errorem justa excusatione purgari non dubito, litterarum
etiam atque eruditionis expertes, qui<span class = "tag">1</span> in
majorum suorum institutis ac pontificum suorum decretis acquiescant,
justam erroris causam habere, non tamen litteratos ac potissimum eos,
qui doctrina rerum naturalium imbuti fuerunt, a qua quidem certissimas
de unius Dei natura, potentia, bonitate notiones elicere potuissent, uti
etiamnum Paulus ipse aperte declarat.</p>

<div class = "footnote">
<b>1.</b> Alibi: <i>quod</i>.</div>

<p>
SALOMO: Praeclara quidem vis naturae est, hominum mentibus insita, quae
illos ad pietatem, justitiam, virtutes omnes exsuscitat: sed ut divinam
sententiam assequatur, nisi Deus ipsos afflaverit<span class =
"tag">1</span>, non magis fieri potest, quam inclusa tabula<span class =
"tag">2</span>, docta manu picta atque elegante colorum varietate
distincta videri, sed oportebit perspicuo lumine illustrari. Ita<span
class = "tag">3</span> Moses coacta populi concione declaravit<span
class = "tag">4</span>, cum diceret: <i>Non dederat hactenus vobis Deus
cor ad intelligendum, nec oculos ad intuendum, nec aures ad audiendum,
annos tamen quadraginta populum ab Aegypto per desertissimas regionum
vastitates reduxerat<span class = "tag">5</span> in Palaestinam cum
ingentibus ac stupendis rerum admirabilium<span class = "tag">6</span>
prodigiis ac portentis.</i> Interdum Deus homines ita excoecari patitur,
ut etiamsi rerum omnium magnarum scientiam adepti sint, nunquam Dei
cognitione ac vera religione fruantur, quoniam ingenii acumine ac
subtilitate elati feruntur atque arroganti supercilio divinam
sapientiam<span class = "tag">7</span> suo studio se assequi posse
confidunt. Job<span class = "tag">8</span> vero aperte confitetur, nec
in aquis, nec in terris, nec in daemonibus, quos volucres appellat,
sapientiam inesse, sed solius immortalis Dei munere et concessu tribui
ad eamque assequendam lucernam divinam sibi praeluxisse.</p>

<div class = "footnote">
<b>1.</b> Alibi: <i>afflavit</i>.&nbsp;
<b>2.</b>&nbsp;Alius: <i>inclusae tabulae ... distinctae ...
pictae</i>.&nbsp;
<b>3.</b>&nbsp;Alius: <i>Id autem</i>.&nbsp;
<b>4.</b>&nbsp;Deuteron. 29, 4&nbsp;sqq.&nbsp;
<b>5.</b>&nbsp;Alius: <i>deduxerat</i>.&nbsp;
<b>6.</b>&nbsp;Alibi: <i>imo admirabilibus</i>.&nbsp;
<b>7.</b>&nbsp;Alibi: <i>divina</i>.&nbsp;
<b>8.</b>&nbsp;Jobi 29 sq.</div>

<p>
TORALBA: Istud quidem assentior, non tantam naturae esse vim ac
potestatem, ut sine ope ac luce divina consummatam illam rerum divinarum
sapientiam assequatur. Videmus enim Aristotelem, qui veterum omnium
philosophorum fontes exhauserat<span class = "tag">1</span>, multa
quidem argute et ordine decente scripsisse, rerum vero divinarum
scientiam nullam habuisse<span class = "tag">2</span>, ut supra
perspicue demonstratum est<span class = "tag">3</span>, Platonem vero,
qui ab Aristotele argutiarum subtilitate superatur, multo certiores de
Deo deque mortalium animarum vi ac potestate comprehensiones habuisse,
quas sine divina luce nunquam potuisset adipisci. Nam cum in ipso
ineuntis aetatis flore Phaedonem scripsisset: Libenter, inquit,
mentis<span class = "tag">4</span> illius aeternae praestantiam ac
naturam didicissem, sed neque per me ipsum intelligere, neque ab alio
audire poteram. Quibus autem ritibus Deus homini colendus sit, qui
doceat, fore
<span class = "pagenum">187</span>
neminem confitetur<span class = "tag">5</span>, nisi Deus ipse ducem se
praebeat. Id autem appellat rem omnium maximam ac praecipuam, <span
title = "Greek: to megiston kai kuriôtaton">τὸ μέγιστον καὶ
κυριώτατον</span>. Cui congruit illud Arriani ad Epictetum: Nos a Deo
per angelum de rebus maximis ac pulcherrimis admoneri, <span title =
"Greek: peri tôn megistôn kai kuriôtatôn dia kallistou angelou">περὶ τῶν
μεγίστων καὶ κυριωτάτων διὰ καλλίστου ἀγγέλου</span>. Idem paulo post:
Memento aeterni Dei illumque adjutorem appella: <span title =
"Greek: tou theou memnêso, ekeinon epikalou boêton">τοῦ θεοῦ μέμνησο,
ἐκεῖνον ἐπικάλου βοήτον</span>. Quid Jamblichus? Certum est, ea sola
fieri oportere, quibus ipse Deus delectatur, quae assequi nemo potest,
nisi aut Deum ipsum audierit aut arte quadam divina sibi illud
comparaverit.</p>

<div class = "footnote">
<b>1.</b> Alii: <i>exhauserit</i>.&nbsp;
<b>2.</b>&nbsp;Alius: <i>hausisse</i>.&nbsp;
<b>3.</b>&nbsp;Alibi: <i>fuit</i>.&nbsp;
<b>4.</b>&nbsp;Alius: <i>mortis</i>.&nbsp;
<b>5.</b>&nbsp;Alibi: <i>fere neminem esse confitetur</i>.</div>

<p>
SALOMO: Quo quisque Deum accedit propius ac ardentius amat et metuit, eo
lux illi salutaris copiosius affulget, quam Aristoteli defuisse quis
miretur, cum vix unquam Dei meminerit, cui etiam illudit, cum animal
vocat aut negat justum esse, fortem, prudentem, sapientem,
inanissimis<span class = "tag">1</span> sophismatum argutiis confisus.
Quid autem capitalius quam arbitrari, eum, a quo sapientia, prudentia,
justitia, virtutes omnes oriantur, iisdem ipsum carere?<span class =
"tag">2</span> Idem libro decimo quarto <span title =
"Greek: tôn meta ta physika">τῶν μετὰ τὰ φυσικὰ</span>
(nam duo posteriores Arabum beneficio in latinum redierunt),
ubi praecipuum erat de Deo
argumentum<span class = "tag">3</span> nihil usquam nisi libri decimi
primi capite postremo, idque tam breviter, ut rem praeteriisse potius,
quam attigisse videatur. Plato saepissime<span class = "tag">4</span> de
Deo vero, nec tamen aliter, quam summa cum veneratione ac numinis metu
scribit et in contemptores<span class = "tag">5</span> Dei supra modum
excandescit, illud autem frequenter usurpare solet: si Deus velit, aut
ubi Deo collibuerit, <span title = "Greek: ean theos ethelê">ἐαν θεὸς
ἐθελῇ</span> vel <span title = "Greek: ean men tô theô philon">ἐὰν μὲν
τῷ θεῷ φίλον</span>. Denique Deum solum bonum persuasum esse habet in
eoque virtutes omnes <span title =
"Greek: paradeigmatikas kai aitiôdeis einai">παραδειγματικὰς
καὶ αἰτιώδεις εἶναι</span>. Quis ergo tantam
sapientiam ac numinis claritatem in eo fuisse dubitet, qui Deo et cui
Deus tam carus exstiterit?<span class = "tag">6</span></p>

<div class = "footnote">
<b>1.</b> Addit alius: <i>ac levissimis</i>.&nbsp;
<b>2.</b>&nbsp;Aristoteles lib. 14 Metaphys.&nbsp;
<b>3.</b>&nbsp;Alibi: <i>argumentari</i>.&nbsp;
<b>4.</b>&nbsp;In Timaeo, in Phaedone, in Alcibiade, in Theage.&nbsp;
<b>5.</b>&nbsp;Alibi: <i>contemplatione</i>, vel:
<i>contemplationibus</i>.&nbsp;
<b>6.</b>&nbsp;Alius: <i>extitit</i>.</div>

<p>
SENAMUS: Sed Platonem<span class = "tag">1</span> tametsi de Deo tam
praeclare scriberet ac sentiret, Apollini, Palladi caeterisque diis
populorum sacra fecisse ac sacris interfuisse videmus, etsi litteris
secretioribus amicos ad unius Dei aeterni cultum et cognitionem
cohortaretur.</p>

<div class = "footnote">
<b>1.</b> Ep. 7 ad Dionem.</div>

<p>
SALOMO: Mirum videri debet nemini, si Platoni divina lux abundantius,
quam caeteris philosophis affulsit, cum tanta veneratione scriptis
omnibus Deum persequeretur<span class = "tag">1</span>, ut eum Numenius
Academicus Mosen Atticum appellare non dubitarit. At noster legislator
aeque ac Salomo non semel admonuere, Deum ab iis inveniri, qui toto
mentis impetu feruntur in ejus investigationem ac venerationem; et
quidem me de Deo disserentem metus invadit cogitantem, nihil ab hominum
oratione, nihil a mente proficisci, quod tantae majestati congruere
possit, seu sententiarum seu verborum ponderibus
<span class = "pagenum">188</span>
res exigatur. Et ut sit aliquis ea religione ac naturae bonitate, ut
toto animi conatu in Dei amorem rapiatur, ut etiam orationis ubertate ac
verborum luminibus Dei laudes exornare, ut omnia ejus gesta, judicia,
leges rerumque omnium mirabilem procurationem sermonis copia complecti,
ut illius vim infinitam, potestatem, sapientiam cogitatione, verbis,
scriptis prosequi possit, ut denique tanti numinis majestatem omnibus ad
intuendum proponat, frustra tamen se torqueat, nisi Deus ipse
afflaverit<span class = "tag">2</span> aures et mentes auditorum.</p>

<div class = "footnote">
<b>1.</b> Alius: <i>prosequeretur</i>.&nbsp;
<b>2.</b>&nbsp;Alii: <i>afflavit</i>, vel: <i>affluxit</i>.</div>

<p>
CORONAEUS: Demus igitur operam, ut qui amore ac necessitate studiorum
unum et idem esse videmur, unum et idem de rebus divinis sentiamus, ut
tandem praepotenti optimoque rerum omnium conditori similes fiamus. Nam
in eo videtur Plato summum hominis extremumque bonum posuisse.</p>

<p>
CURTIUS: Eadem est Christi et acutissimi cujusdam theologi<span class =
"tag">1</span> sententia: Ei, inquit, cum apparuerit, similes ei
erimus.</p>

<div class = "footnote">
<b>1.</b> Joh. 3. 7. 8. 9. Acta 14. Calvini institut.</div>

<p>
SALOMO: Non video, cur in eo summi hominis bonum constituere debeamus,
cum nihil creatori cum creatura simile ac commune esse universim<span
class = "tag">1</span> possit, ut R. Moses non semel admonuit, sed
verius est, extremum hominis bonum in aeterni Dei fruitione versari.
<i>Satiabor</i>, inquit David<span class = "tag">2</span>, <i>cum
apparuerit gloria tua.</i></p>

<div class = "footnote">
<b>1.</b> Alii: <i>univoce</i>.&nbsp;
<b>2.</b>&nbsp;Psalm 16 (17), 15.</div>

<p>
SENAMUS: Ego ab Aristotele didiceram<span class = "tag">1</span>, summum
hominis bonum in virtutis amore<span class = "tag">2</span>
consistere.</p>

<div class = "footnote">
<b>1.</b> Eth. ad Nicom. lib.&nbsp;7.&nbsp;
<b>2.</b>&nbsp;Alius: <i>actione</i>.</div>

<p>
TORALBA: At ille<span class = "tag">1</span> suorum decretorum
constantiam non tuetur, cum aliis summum bonum in mentis actione
collocarit, quo quidem loquendi genere usus est, ne cum<span class =
"tag">2</span> magistro Platone, cujus omnia decreta evertere<span class
= "tag">3</span> conatus est, idem dicere videretur, cum tamen idem
sentiret, quia nemini dubium est, quin ipsa mentis actio sit <ins class
= "correction" title = "text reads ‘comtemplatio’">contemplatio</ins>,
quam improprie actionem appellat. Neuter tamen verum hominis bonum
attigisse videtur, quia tametsi negotium ad otium, motus ad quietem
referatur, actio ad contemplationem, ipsa tamen contemplatio esse potest
rerum abjectiorum ac viliorum, et ut sit circa rem omnium optimam et
maximam, quoniam alio refertur, extremum bonum dici nequit. In quo
rursus Aristoteles<span class = "tag">4</span> non leviter lapsus, quod
finem hominis cum ejus summo bono confundit.</p>

<div class = "footnote">
<b>1.</b> Alibi: <i>Atqui</i>.&nbsp;
<b>2.</b>&nbsp;Desunt haec novem sequentia verba in alio codice.&nbsp;
<b>3.</b>&nbsp;Alibi: <i>rejicere</i>.&nbsp;
<b>4.</b>&nbsp;Libro 2 et 11 ad Nicom.</div>

<p>
SENAMUS: An potest alius esse finis hominis, aliud extremum ejus
bonum?</p>

<p>
TORALBA: Quidni? Fines rerum omnium genitarum sunt extra res ipsas,
nihil enim fit propter se, bonum vero cujusque rei in se vertitur, et
ejus commodo, non alterius expetitur, quoniam se quisque plus amat, quam
bonum illud, quod sui beandi causa conquirit. Gramen enim progerminat,
<span class = "pagenum">189</span>
ut sit pabulum pecori, pecus hominum victui<span class = "tag">1</span>,
jumenta ut hominibus sint adjumento<span class = "tag">2</span> ac pro
illis moriantur. Nemo tamen dixerit, hunc bestiarum finem extremum esse
bonum illarum, cum rerum omnium commune bonum sit, bene esse pro
cujusque natura. Ita quoque finis hominis est, inserviisse gloriae Dei.
<i>Omnia</i>, inquit ille<span class = "tag">3</span>, <i>feci propter
me ipsum, etiam impium ad diem ultionis</i>, cum scilicet impius flammis
exuritur aut in mare demergitur, ut Pharao cum legionibus eum finem
habuere, ad quem nati, facti, editi fuerant. Sic enim Deus ad Pharaonem:
<i>Ad hoc excitavi te, ut ostenderem in te virtutem meam et ut mei
nominis fama ubique dispergatur.</i> Nemo autem dixerit, Pharaonem
summum bonum adeptum fuisse. Ex quo sequitur illud etiam, eos scilicet
aberrare, qui argumentum aut subjectum<span class = "tag">4</span>
philosophiae moralis statuunt esse summum bonum, quod per se ipsum Deus
est, nec aliud cogitari potest.</p>

<div class = "footnote">
<b>1.</b> Alibi: <i>victus</i>.&nbsp;
<b>2.</b>&nbsp;Alibi: <i>sint hominum adjumenta</i>.&nbsp;
<b>3.</b>&nbsp;Proverbiorum 16,&nbsp;4.&nbsp;
<b>4.</b>&nbsp;Alibi: <i>et fundamentum</i>.</div>

<p>
SENAMUS: Quodnam igitur subjectum futurum est sapientiae<span class =
"tag">1</span> moralis?</p>

<div class = "footnote">
<b>1.</b> Alibi: <i>philosophiae</i>.</div>

<p>
TORALBA: Homo beandus.</p>

<p>
SENAMUS: Cur ita?</p>

<p>
TORALBA: Quoniam omnis disciplina, quae ad actionem refertur, subjectum
habet id, cui primo acquiritur ipsius actionis bonum, non autem ipsum
bonum, ut valetudo non propter se ipsam appetitur, sed propter hominem.
In quo rursus deprehenditur aliud peccatum Aristotelis<span class =
"tag">1</span>, quod<span class = "tag">2</span> summum bonum statuit in
eo, cujus causa caetera non cupias, ipsum vere propter se, non alterius
causa, quia Dei fruitio, in qua psaltes lyricus<span class =
"tag">3</span> et Salomo felicitatis humanae summam constituunt, non
propter se ipsam, sed propter hominem ab homine expetitur. His erroribus
sublatis, caetera, quae ad felicitatem illam pertinent, faciliora sunt
futura. Cum enim lex divina ad honesta prosequenda turpiaque declinanda
hominem excitaret, illud subjicit, ut bene tibi sit, quia Deo nihil
accedere, nihil decedere potest. Igitur actio virtutis non est extremum
hominis bonum, quoniam ad contemplationem, ut motus ad quietem refertur,
contemplatio ad optimae rei h.e. ad Dei cognitionem, cognitio ad ejus
amorem, amor eximius ad fruitionem. Ad quod enim amas, nisi ut re amata
fruaris? In hac autem fruitione summa voluptas animi versatur in actu
reflexo h.e. in clarissima lucis et amoris Dei erga nos effusione, quam
patiendo adipiscimur, non agendo.</p>

<div class = "footnote">
<b>1.</b> Ethicorum libro 1 cp.&nbsp;7.&nbsp;
<b>2.</b>&nbsp;Alibi: <i>qui</i>.&nbsp;
<b>3.</b>&nbsp;Psalm. 16 (17).</div>

<p>
SENAMUS: Sed cum haec beatitas divinae fruitionis mortalium nemini
contingat tantisper, quam mortalis corporis ergastulo inclusa mens est,
quis unquam beatus erit?</p>

<p>
SALOMO: Certe paucis admodum felicitas illa contigit, ut Mosi tantum
vigilanti, caeteris prophetis dormientibus, nec<span class =
"tag">1</span> tamen omnibus. <i>Video</i><span class = "tag">2</span>,
<span class = "pagenum">190</span>
inquit Esaias<span class = "tag">3</span>, <i>Deum in sublimi sede
majestatis et viderunt oculi mei regem Deum exercituum.</i> Item
Ezechiel<span class = "tag">4</span> oratione longiore se hanc
beatitudinem assecutum gloriatur. Huic felicitati proximus est
prophetiae gradus, cum divina lux, intercedente angelo humanae menti
copulato inter dormiendum affulget.</p>

<div class = "footnote">
<b>1.</b> Alibi: <i>non</i>.&nbsp;
<b>2.</b>&nbsp;Alibi: <i>Vidi</i>.&nbsp;
<b>3.</b>&nbsp;Jesaiae 6, 1&nbsp;sqq.&nbsp;
<b>4.</b>&nbsp;Ezech. 2, 1 sqq.</div>

<p>
SENAMUS: Quid Aristoteli<span class = "tag">1</span> fiet, qui beatam
vitam in actione virtutis ob id consistere docuit, ne dormientes,
inquit, beati videantur?</p>

<div class = "footnote">
<b>1.</b> Eth. ad Nicomachum.</div>

<p>
SALOMO: Tantum abfuit ille a veri summique boni cogitatione<span class =
"tag">1</span>, ut bonorum fines ac malorum cum extremis bonis et malis
confuderit, ut Toralba disseruit, quin etiam hominis officium, finem ac
felicitatem unum et idem esse putavit, quia secundum virtutem vivere
hominis officium est, quod ille summum bonum appellat<span class =
"tag">2</span>.</p>

<div class = "footnote">
<b>1.</b> Alii: <i>cognitione</i>.&nbsp;
<b>2.</b>&nbsp;Alibi: <i>vocat</i>.</div>

<p>
FRIDERICUS: Ego vero summum hominis bonum Dei cognitione per Christum
terminari confido. <i>Haec est enim</i>, inquit ille, <i>vita aeterna,
ut agnoscant te Deum verum et quem misisti Jesum Christum</i><span class
= "tag">1</span>.</p>

<div class = "footnote">
<b>1.</b> Johannis 17, 3.</div>

<p>
SALOMO: De Christo quidem alias. Sed Dei cognitio proximus<span class =
"tag">1</span> est ad illam, quam expetimus, felicitatem gradus. Sic
enim sapientiae magister<span class = "tag">2</span>: <i>Nosse Deum<span
class = "tag">3</span> consummata justitia est, et tuae potestatis
agnitio radix est immortalitatis.</i> Illa tamen cognitio fertur ad
cultum, cultus ad amorem, amor ad fruitionem, quae summam animi
voluptatem parit, vel potius ipsa voluptatis<span class = "tag">4</span>
est fruitio.</p>

<div class = "footnote">
<b>1.</b> Alibi: <i>maximus</i>.&nbsp;
<b>2.</b>&nbsp;Sapient. 15,&nbsp;3.&nbsp;
<b>3.</b>&nbsp;Alibi: <i>te</i>.&nbsp;
<b>4.</b>&nbsp;Alibi: <i>voluptas</i>.</div>

<p>
TORALBA: Haec igitur mea sententia est, primos illos aurei saeculi
parentes, quos superius diximus, Abelem, inquam, Enochum, Jobum sine
lege, Mosen sine Christo veram illam divinae voluptatis fruitionem
purissime lege naturae adeptos fuisse.</p>

<p>
SALOMO: Non alia mihi mens est. Nam cum Abrahamum legem altissimi
coluisse legimus<span class = "tag">1</span>, quid est aliud, quam
naturae legis exemplar secutum esse? Et quidem Philo Hebraeus<span class
= "tag">2</span>: Edicta, inquit, duarum tabularum nihil a natura
discrepant, nec magno studio opus est, ut vitam exigas ad praescripta
legum divinarum, quoniam nihil aliud, quam naturae legem et majorum
nostrorum vitam continent. Haec ille. Sed quoniam aetate Mosis naturae
lex hominum sceleribus ac flagitiis ita inquinata erat, ut penitus ex
animis obliterata videretur, et quasi sua vetustate antiquata, Deus
optimus maximus, hominum vicem misertus, eandem naturae legem sua voce
renovare ac decalogo, quem tabulis lapideis inscripserat, complecti
voluit, ac potissimum interdicta, quibus naturam violare prohibemur. Cum
igitur
<span class = "pagenum">191</span>
homines ad naturae legem obsurduissent, divina vox necessaria fuit, ut
qui naturam contemserant, naturae parentem sua verba resonantem
exaudirent.</p>

<div class = "footnote">
<b>1.</b> Genes. 22. Sirac.&nbsp;44.&nbsp;
<b>2.</b>&nbsp;In libro de vita sapientis.</div>

<p>
OCTAVIUS: Muhammedes Mosem imitatur, cum leges naturales, i.e. divinas
pessum ire ac pro Deo aeterno mortuis hominibus cultum exhiberi
perspiceret, naturae legem de unius aeterni Dei cultu renovavit,
mortuorum hominum funestissima sacra sustulit. Sic enim<span class =
"tag">1</span> Deum Abrahami se colere ac vitam Abrahami ad usum
revocare clara voce testatur<span class = "tag">2</span>, se vero nihil
aliud esse, quam Dei nuntium ac servum, caeteris etiam prophetis
inferiorem<span class = "tag">3</span>.</p>

<div class = "footnote">
<b>1.</b> Alius: <i>etiam</i>.&nbsp;
<b>2.</b>&nbsp;Azora&nbsp;4.&nbsp;
<b>3.</b>&nbsp;Alibi: <i>infeliciorem</i>.</div>

<p>
CURTIUS: Optimum divinae legis interpretem habemus Christum, quo nec
majorem possumus<span class = "tag">1</span> nec optare meliorem, qui
non est alius, quam Deus ipse ab aeterno tempore<span class =
"tag">2</span> genitus, qui hominem tantum induit, ut humanum genus ab
interitu et exitio servaret sempiterno.</p>

<div class = "footnote">
<b>1.</b> Alii: <i>possimus</i>.&nbsp;
<b>2.</b>&nbsp;Deest in aliis codicibus.</div>

<p>
FRIDERICUS: Non alia mihi mens est, nec a Curtio diversa de religione
sententia, nisi quod Helveticam, opinor, amplectitur<span class =
"tag">1</span>, ego vero Augustanam, quae auricularem quidem
confessionem, non tamen singulorum peccatorum dinumerationem probat<span
class = "tag">2</span>. Item Christi verum corpus mystica verborum
prolatione panis speciei subesse confido<span class = "tag">3</span>,
quod Helvetica ecclesia negat, et statuas ad iniitationem, non vero ad
cultum admitti oportere existimo<span class = "tag">4</span>, quas
Helvetii novae religionis professores rejiciunt omnino.</p>

<div class = "footnote">
<b>1.</b> Alibi: <i>opinionem complectitur</i>.&nbsp;
<b>2.</b>&nbsp;Alius: <i>probo</i>.&nbsp;
<b>3.</b>&nbsp;Alibi: <i>existimo</i>.&nbsp;
<b>4.</b>&nbsp;Alibi: <i>confido</i>.</div>

<p>
CORONAEUS: Ego vero ecclesiae Romanae catholicam religionem<span class =
"tag">1</span>, in qua natus ac educatus semper acquievi, vobis probatum
iri spondeo, si qua fides, quae maxima semper fuit scripturae
sacrae<span class = "tag">2</span>, conciliorum decretis ac
sanctissimorum patrum per quindecim saecula concordibus animis ac
sententiis futura sit. Fundamenta quidem firmissima jacta sunt ab ipso
Christo, ecclesiae totius principe, deinde ab apostolis ac discipulis,
quasi parietibus constructa, a pontificibus Romanis tecta et consummata
est<span class = "tag">3</span>. Quorum pontificum triginta tres
continentur<span class = "tag">4</span>, qui pro Christi nomine caesi
fuere, tum innumerabiles sacrorum antistites ac omnium gentium
pontifices eandem ecclesiam moribus, miraculis, divinis scriptis<span
class = "tag">5</span> fulcierunt: Irenaeus, inquam, Lugdunensis, qui a
successione Romana fidem apostolicam declaravit, Augustinus
Hipponensis<span class = "tag">6</span>, qui ecclesia Romana viguisse
scribit apostolicae cathedrae principatum, Ignatius et Chrysostomus
Antiochiae, Petrus Alexander, Athanasius, Theophilus Alexandriae,
Macarius et Cyrillus Hierosolymis, Gregorius et Basilius in Cappadocia,
Polycarpus Smyrnae, Justinus Athenis, Dionysius Corinthi, Gregorius
Nyssae, Methodius Tyri, Epiphanius in Cypro; sed infinitum sit omnes
commemorare.</p>

<div class = "footnote">
<b>1.</b> Alibi: <i>religione</i>.&nbsp;
<b>2.</b>&nbsp;Alius: <i>fuit, scripturis sacris</i>,&nbsp;ctt.&nbsp;
<b>3.</b>&nbsp;Damasus in vitis pontif. Romanorum.&nbsp;
<b>4.</b>&nbsp;Alius: <i>recensentur</i>.&nbsp;
<b>5.</b>&nbsp;Alii: <i>doctrina, scriptis</i>.&nbsp;
<b>6.</b>&nbsp;De doctr. christ. c. 8. et Epist. 162.</div>

<p>
<span class = "pagenum">192</span>
Hic SENAMUS, qui aliquamdiu haeserat, cum loqui proposuisset: Omnes,
inquit, omnium religiones, tum naturalis illa, quam amplectitur Toralba,
tum Jovis gentiliumque Deorum, quos Orientales Indi ac Tartari colunt,
tum Mosis, tum Christi, tum Muhammedis, quam suo quisque ritu non fucata
simulatione, sed integra mente prosequitur, aeterno Deo non ingratos ac
justos errores excusari confido, tametsi omnium gratissima est illa,
quae optima. Itaque omnium omnia delubra, templa, sacella, ubiubi
terrarum sint<span class = "tag">1</span>, adire non gravate consuevi,
tum ne pernicioso exemplo Atheus judicer, tum etiam ut caeteri divini
numinis metu terreantur. Quod meum studium optimo cuique probatum iri
non diffido, tum ex iis, quae superius dicta, tum ex eo maxime, quod
religiosissimos populos, quantacunque Deorum fictilium superstitione
uterentur, virtutibus, potentia, imperiis, opibus, victoriis Deus
aeternus, praemiorum arbiter, beavisse mihi videtur<span class =
"tag">2</span>. Qui vero suae religionis ac Deorum etiam inanium, in
quibus ullam<span class = "tag">3</span> divinitatem inesse
arbitrarentur, cultum deseruissent, bellorum offensionibus
peculiaribus<span class = "tag">4</span>, morbis<span class =
"tag">5</span>, frugum calamitatibus, pecorum inopia, seditionibus
intestinis conflictari semper consuevisse, quod historicorum omnium
consensione<span class = "tag">6</span> planum<span class =
"tag">7</span> fit<span class = "tag">8</span>.</p>

<div class = "footnote">
<b>1.</b> Alibi: <i>sim</i> vel: <i>sunt</i>.&nbsp;
<b>2.</b>&nbsp;Alius: <i>videatur</i>.&nbsp;
<b>3.</b>&nbsp;Deest alibi.&nbsp;
<b>4.</b>&nbsp;Alibi: <i>popularibus</i>.&nbsp;
<b>5.</b>&nbsp;Deest in aliis codicibus.&nbsp;
<b>6.</b>&nbsp;Alius: <i>consensu</i>.&nbsp;
<b>7.</b>&nbsp;Alibi: <i>clarum</i>.&nbsp;
<b>8.</b>&nbsp;Alii: <i>sit</i>.</div>

<p>
TORALBA: Si vera religio naturalis eaque perspicuis demonstrationibus
explicatur, ut non modo Octavius, sed etiam Salomo ipse confitetur, quid
Jove, quid Christo, quid Muhammede, quid mortalibus et fictilibus<span
class = "tag">1</span> Diis opus est? Quis omnium theologorum melius aut
accuratius, quam Jobus Dei majestatem, potentiam, bonitatem, sapientiam,
judicia admirabilia, summam denique erga res omnes procurationem
explicare potest? Quis item arcana plura rerum naturalium ac divinarum
allegorica narratione complexus est, quam ille? quis de omnium mortalium
genere purius Deum aeternum adoravit<span class = "tag">2</span>? Ille
tamen Arabs, antiquior Mose, non alia quam naturae lege, quam Abelis
lege vixit. Deus tamen, integritatis ac pietatis judex aequissimus,
tantam illi justitiae, religionis, puritatis laudem dedit, quantam
mortalium nemini. Christum, qui post annorum duo millia natus est, nec
speravit nec venturum suspicatus unquam, multo minus Muhammedem. At cum
solis et siderum mirabilem magnitudinem, sublimitatem, rapiditatem
intelligeret: <i>Dispeream</i>, inquit, <i>si solis ac siderum
splendorem ac pulchritudinem intuens ad eorum adorationem prociderem,
quia scelus est capitali poena plectendum, Deum enim excelsum
ejurassem.</i><span class = "tag">3</span></p>

<div class = "footnote">
<b>1.</b> Alii: <i>futilibus</i>.&nbsp;
<b>2.</b>&nbsp;Job. 1 et&nbsp;31.&nbsp;
<b>3.</b>&nbsp;Job. 31.</div>

<p>
FRIDERICUS: Eo ipso, quod Toralba Jobi libro, quo nihil divinius
fieri<span class = "tag">1</span> potest, atque ejus auctoritate utitur
litterarumque sacratiorem majestatem veneratur, profecto a philosophorum
gregibus segregari se putat oportere?</p>

<div class = "footnote">
<b>1.</b> Alibi: <i>esse</i>.</div>

<p>
<span class = "pagenum">193</span>
TORALBA: Libros sacratiores melioris notae non improbo, neque tamen iis
assentior propter litterarum auctoritatem, neque enim id possum ac ne
velim quidem, si possim. Sed quia certis<span class = "tag">1</span>
rationibus adducor, et quoniam disputatio saepe nobis est cum Epicureis,
qui litteras sacras pro fabulis habent, hos ego non librorum
auctoritate, sed perspicuis argumentis frangi atque ab illis, quasi
adhibita quaestione assentionem extorqueri volo, ut res cum re, causa
cum causa, ratio cum ratione certet. Nam qui credit, Deum esse trinum et
unum, quoniam a Deo ipso revelatum, oportet argumentis necessariis
constare, id a Deo revelatum esse, cui plus assentimur ut conclusioni
propter principia, quae si non erunt<span class = "tag">2</span>
certiora conclusione, nihil poterit fieri, quia conclusio in principia
resolveretur, haec item ut alia aeque<span class = "tag">3</span>
incerta.</p>

<div class = "footnote">
<b>1.</b> Alii: <i>certissimis</i>.&nbsp;
<b>2.</b>&nbsp;Alibi: <i>essent</i>.&nbsp;
<b>3.</b>&nbsp;Alius: <i>quaeque</i>.</div>

<p>
CURTIUS: In rebus divinis, quae a demonstratione longissime absunt,
usurpandum illud est, quod apud Lucam legimus<span class =
"tag">1</span>: <i>Domine, adauge fidem meam</i><span class =
"tag">2</span>.</p>

<div class = "footnote">
<b>1.</b> Lucae 17,&nbsp;5.&nbsp;
<b>2.</b>&nbsp;Deest hoc verbum alibi.</div>

<p>
SALOMO: Superius dictum est, fidem omnem aut argumentis perspicuis aut
sensibus integris aut divinis oraculis niti, fidem infusam nullam esse,
nisi oraculo prophetae<span class = "tag">1</span> divinitus homini
dato, quod omni scientia certius est. Sed quia rarissima nunc sunt
prophetiae, acquiescere nos oportet oraculis prophetarum, quae majores
nostri summa fide posteritati reliquerunt, quoniam Christiani Alcoranum,
Ismaëlitae quidam<span class = "tag">2</span> novum Testamentum; Ebraei
utrumque repudiant.</p>

<div class = "footnote">
<b>1.</b> Alibi: <i>prophetiae</i>.&nbsp;
<b>2.</b>&nbsp;Deest in aliis codicibus.</div>

<p>
OCTAVIUS: Ismaëlitae quidem hos evangeliorum libros, qui Christianorum
manibus teruntur, ut corruptos a sectariis omnino rejiciunt, vera
evangelia, quae tamen ipsi nusquam habent, penitus intercidisse
putant.</p>

<p>
FRIDERICUS: Cur igitur Muhammedes<span class = "tag">1</span> Gabrielem
inducit ita loquentem: Si de legibus et edictis ad te missis dubitas
ulla in re, majorum libros legito, nihil amplius haesitabis. Item Azora,
cujus initium est: Sors Amram<span class = "tag">2</span>, Deus inquit
misericors, vivens, altissimus, primo vetus Testamentum, deinde
Evangelium, postremo veracem Alphaream<span class = "tag">3</span>,
vestrae legis confirmatorem, vobis dedit. Igitur utriusque Testamenti
tabulae, veteris et novi, aut usquequaque probandae sunt, aut
usquequaque rejiciendae. Quanquam nihil est novis tabulis comprehensum,
quod legibus divinis et prophetarum oraculis non congruere videamus.</p>

<div class = "footnote">
<b>1.</b> Azora&nbsp;91.&nbsp;
<b>2.</b>&nbsp;Azora&nbsp;3.&nbsp;
<b>3.</b>&nbsp;Deest alibi.</div>

<p>
SALOMO: Veteres majorum nostrorum tabulas probant Ismaëlitae,
Christiani, Judaei; sed quando Alcorani ac novarum tabularum fides in
dubium revocatur, veteribus tabulis utendum nobis est, ac testes omni
exceptione majores adhibendi. Hi autem exquirendi nobis sunt ab ecclesia
<span class = "pagenum">194</span>
vera, cujus tanta sit dignitas, ut si omnium scripturarum ac litterarum
monimenta pereant, ab ecclesia tamen superstite rerum gestarum veritas
ac memoria in sempiterna posteritate resident. Ob id enim Moses in
populi concione: <i>Narrabis</i>, inquit, <i>haec filiis tuis</i><span
class = "tag">1</span>, ne quis legem divinam cum litteris suspicaretur
interituram. Item apud Jesaiam<span class = "tag">2</span> Deus
Israëlitas sic obtestatur: <i>Vos a me rerum gestarum testes
appello</i>, non quia testibus egeret ad suae majestatis decus
stabiliendum, sed ut planum esset, ecclesiam Ebraeorum ab immortali Deo
fundatam ad selectani fuisse, Israëlitas adhuc viventes<span class =
"tag">3</span> ac spirantes ad testimonium exsuscitabat, ut omnibus
gentibus non tantum scriptis legibus, sed etiam clara voce Dei actiones,
gesta, leges testificarentur, etiamsi litterae penitus interirent,
quanquam Deus sapientissimus prospexit, ne sacrae litterae<span class =
"tag">4</span> interciderent, cum in lapides ac silices incidi et omni
aetati, omni sexui explicari ac describi jusserit<span class =
"tag">5</span>. Itaque incredibile videri possit, cum verum tamen sit,
in tot ac tantis majorum cladibus, exiliis, ipsiusque reipublicae
conversionibus et extrema eversione libros divinae<span class =
"tag">6</span> legis integros exstare, et quidem in<span class =
"tag">7</span> omnibus linguis ac populis pervulgatos, atque in iis
Christianos et Ismaëlitas suarum religionum fundamenta collocare.</p>

<div class = "footnote">
<b>1.</b> Deuteron. 5,&nbsp;31.&nbsp;
<b>2.</b>&nbsp;Jesaiae 55,&nbsp;4.&nbsp;
<b>3.</b>&nbsp;Alibi: <i>venientes</i>.&nbsp;
<b>4.</b>&nbsp;Alii: <i>scripturae</i>, vel: <i>scriptiones</i>.&nbsp;
<b>5.</b>&nbsp;Exod. 1 et 29. Deuter. 28. Josuae&nbsp;8.&nbsp;
<b>6.</b>&nbsp;Alibi: <i>divinos</i>.&nbsp;
<b>7.</b>&nbsp;Deest in aliis codicibus.</div>

<p>
FRIDERICUS: Fuit quidem ante Christum ecclesia Dei<span class =
"tag">1</span> in populo Israëlis, quae nunc ad Christianos translata
est, lege autem divina nihil aliud est, quam evangelii <span title =
"Greek: prôtotupos">πρωτότυπος</span><span class = "tag">2</span>, ut
Origenes appellat. Sed quando humani seminis<span class = "tag">3</span>
servatorem, etiam<span class = "tag">4</span> totius ecclesiae caput a
stirpe Abrahami coelitus missum non modo repudiarunt Judaei, verum etiam
probris<span class = "tag">5</span>, ac contumeliosa<span class =
"tag">6</span> morte affecerunt, Deus etiam illos suo merito rejecit ac
repudiarit, ut ceterae gentes divinae salutis beneficio fruerentur.</p>

<div class = "footnote">
<b>1.</b> Deest in aliis codicibus.&nbsp;
<b>2.</b>&nbsp;Alius: <span title =
"Greek: archetupos">ἀρχέτυπος</span>.&nbsp;
<b>3.</b>&nbsp;Alius addit: <i>Messiam sui seminis</i>.&nbsp;
<b>4.</b>&nbsp;Alii: <i>in</i>.&nbsp;
<b>5.</b>&nbsp;Alii addunt: <i>omnibus</i>.&nbsp;
<b>6.</b>&nbsp;Alii: <i>contumeliosissima</i>.</div>

<p>
SALOMO: Haud sane invidemus caeteris gentibus suam salutem, sed
ardentibus votis optamus ac pro illis continenter precamur.</p>

<p>
FRIDERICUS: Vestris precibus ac votis facile carere possumus, quin etiam
vota Judaeorum potius nocitura Christianis quam profutura judicamus. Non
legistis apud Jesaiam<span class = "tag">1</span>, fore tempus illud,
cum dicetur: <i>Benedictus populus meus Aegypti, opus manuum mearum,
Assyrius.</i> Item capite ultimo<span class = "tag">2</span>:
<i>Congregabo omnes gentes et linguas, quae venient et videbunt gloriam
meam, et mittam ad eos, ut praedicari possit nomen meum et laus mea
ubique promulgari.</i> Ac de eorum numero mihi Levitas ac sacerdotes
cooptabo.</p>

<div class = "footnote">
<b>1.</b> Jesaiae 19,&nbsp;25.&nbsp;
<b>2.</b>&nbsp;Jesaiae 66, 18.</div>

<p>
SALOMO: Operae pretium est<span class = "tag">1</span> adjicere id, quod
a Friderico praetermissum est in illis Jesaiae oraculis<span class =
"tag">2</span>: <i>Benedictus</i>, inquit, <i>populus</i>
<span class = "pagenum">195</span>
<i>meus Aegypti et opus manuum mearum Assyrius, hereditas autem mea
Israël</i>, quia est creator populorum et communis parens. Itaque legem
eandem voluit esse civium ac peregrinorum, et utrisque consultum esse
voluit<span class = "tag">3</span>; sed tamen singulari quadam
praerogativa Israëlitas ex omnibus populis selectos sibi ascivit, quos
etiam et peculii et haereditatis et primogeniti appellatione quadam prae
caeteris et honore singulari cumulavit: <i>Filius</i>, inquit<span class
= "tag">4</span>, <i>meus primogenitus est Israël, gens sancta, natio
sacerdotalis.</i> Quae cum ita sint, quis arbitraretur, Deum immortalem
suae haereditatis unquam obliturum, suam gentem, suam ecclesiam
deserturum? Nam cum olim finitimi Israëlitarum populi urbes majorum
nostrorum ab hostibus<span class = "tag">5</span> solo exaequatas,
templum direptum<span class = "tag">6</span> atque incensum, reliquias
populi a Chaldaeis in servitutem abductas viderent, superba verborum
contumelia Israëlem a Deo rejectum criminabantur. Sed Deus apud
Hieremiam<span class = "tag">7</span> omni asseveratione<span class =
"tag">8</span> confirmat, ratos coelestium orbium cursus ac rapidas
siderum conversiones ante conquieturas, quam Israëlitarum obliviscatur.
Idem, si poterit, inquit, coelorum amplitudo mensura designari aut
terrae fundamenta exquiri, ego quoque populum meum Israël repudiabo. Et
tametsi graves ac acerbas calamitates populo suo impendere<span class =
"tag">9</span> minatur, si a sua lege desciscat, nunquam tamen sui cum
Abrahamo foederis ac populi obliturum, gravi jurejurando<span class =
"tag">10</span> confirmavit<span class = "tag">11</span>. Ac revera
nunquam suae gentis oblitus est, sed ubique terrarum dispersam
amplexatur, quia in eadem lege divina exercemur, in qua majores nostri
quatuor circiter annorum millibus acquieverunt, quod non modo sacri, sed
etiam profani scriptores testificantur. Sic enim Tacitus: Judaei unum
Deum, unum numen aeternum ineffabile, nunquam interiturum colunt, ac
profanos habent, qui simulacra colunt ac<span class = "tag">12</span>
venerantur. Ac tametsi Hebraei, Ismaëlitae, Christiani Abrahamum
ecclesiae suae auctorem credere non dubitant, soli tamen Hebraei legem
ac religionem semper sui similem coluere. Christiani vero et Ismaëlitae
sectarum familias innumerabiles foverunt semper, Arianos inquam,
Nestorianos, Sabellianos, Manichaeos, Donatistas, Ebionitas, Novatianos,
Nazaraeos. Sed quid commemorem sectas circiter centum viginti, quas
Tertullianus, plures etiam quas Epiphanius jam initio nascentis
ecclesiae Christi scriptis suis dinumerat<span class = "tag">13</span>?
Neque vero Themistius, nobilis peripateticus, graviorem habuit causam,
ut Valentem Augustum a profligatione et proscriptione Christianorum
revocaret, quam quod asseverabat, trecentas amplius sectas a se invicem
dissidentes Christianos fovere. Quaenam potuit igitur in tanta opinionum
inter se discrepantium varietate ecclesia consistere?
<span class = "pagenum">196</span>
quin etiam his quoque temporibus Helvetiorum ecclesia Romanam<span class
= "tag">14</span>, Augustana utramque, Catholici Anabaptistas. Puritani
superstitiosos, Abyssini Graecos, Graeci Latinos refutant ac vicissim
omnes ab omnibus refelluntur. Nec minor est varietas sectarum inter
Ismaëlitas. Nam mortuo Muhammede Hali, sororis ipsius et Habitali<span
class = "tag">15</span> filius, prophetam se ferens, sectam
potentissimam excitavit, Muhammedistis infestissimam, quae duae sectae a
discipulis incrementa sensim acceperunt, Lesharion scilicet et
Imanian<span class = "tag">16</span>, qui certant inter se capitalibus
odiis; sed praeter utramque sectam sexaginta duae singulares
enumerantur. Nam Elhosiba Albilaben Muhammedis multa abrogavit<span
class = "tag">17</span>. Octogesimo<span class = "tag">18</span> post
anno Elhari Ibim novam sectam condidit, quae centesimo post anno
capitalibus pontificis et Calipharum decretis et suppliciis est
abrogata, deinde quinquagesimo post anno renovata ac rursus vigesimo
post anno rejecta, nec aliter discordiae sedari potuerunt, quam Elgazuli
theologus septem libris quasi arbiter pontifices quidem legum
imperatoriarum sectatores, legis vero Muhammedicae castigatores
appellaret<span class = "tag">19</span>. Neque tamen licuit plebejis
ordinibus hanc sectam sequi, sed eruditis tantum. Cur eruditis tantum?
aut si Muhammedi lex ab angelo Gabriele data erat, ut quidem ille
mentitur, quid humanis castigatoribus opus erat? Aliam quoque sectam
creavit Esses Renardus<span class = "tag">20</span>, aliam
Isbofaridus<span class = "tag">21</span>, qui omnes omnium religiones
Deo gratas esse scripsit, si quem quisque Deum arbitretur, eundem
sincera mente colat; Deos autem appellat sidera, coelos, elementa. Sed
ne infinitus sim ac taedio vobis futurus, si omnes Ismaëlitarum sectas
oratione complecti posse confidam, quas tamen Eleofanus theologus
distincte libris septem, utcunque<span class = "tag">22</span> potuit,
explicare videtur. Ex quo efficitur, nec Ismaëlitas, nec Christianos
religionem certam, quam sequantur, ullam habere, multo minus ecclesiam
certam in tanta varietate.</p>

<div class = "footnote">
<b>1.</b> Alius ita: <i>Ac de illorum numero mihi leve pretium
est</i>.&nbsp;
<b>2.</b>&nbsp;Jesaiae 19,&nbsp;25.&nbsp;
<b>3.</b> Exod. 4,&nbsp;23.&nbsp;
<b>4.</b>&nbsp;Exod. 19,&nbsp;6.&nbsp;
<b>5.</b>&nbsp;Desunt alibi duo haec verba.&nbsp;
<b>6.</b>&nbsp;Alibi: <i>dirutum</i>.&nbsp;
<b>7.</b>&nbsp;Jeremiae 31,&nbsp;37.&nbsp;
<b>8.</b>&nbsp;Alibi: <i>assecuratione</i>.&nbsp;
<b>9.</b>&nbsp;Alibi additur: <i>hinc inde</i>.&nbsp;
<b>10.</b>&nbsp;Alibi: <i>juramento</i>.&nbsp;
<b>11.</b>&nbsp;Levit. 1.&nbsp;26.&nbsp;
<b>12.</b>&nbsp;Duo haec antecedeutia verba desiderantur in alio
codice.&nbsp;
<b>13.</b>&nbsp;Alii: <i>dinumerant</i>, vel: <i>dinumerarunt</i>.&nbsp;
<b>14.</b>&nbsp;Alius: <i>Helvetica ecclesiam Romanam</i>.&nbsp;
<b>15.</b>&nbsp;Alibi: <i>Habigali</i>.&nbsp;
<b>16.</b>&nbsp;Alius: <i>Leshariorum scilicet et Imaniarum</i>.&nbsp;
<b>17.</b>&nbsp;Alius: <i>Abilaben multa legibus Muhammedis
subrogavit</i>.&nbsp;
<b>18.</b>&nbsp;Alii: <i>octuagesimo</i>.&nbsp;
<b>19.</b>&nbsp;Alius: <i>appellarat</i>.&nbsp;
<b>20.</b>&nbsp;Alii: <i>Romardus</i>.&nbsp;
<b>21.</b>&nbsp;Alii: <i>Ismofaridus</i>.&nbsp;
<b>22.</b>&nbsp;Alibi: <i>ut aeque</i>.</div>

<p>
FRIDERICUS: Certissima ecclesiae et verae religionis argumenta sunt tum
in doctrina Christi, legibus divinis consentanea, tum in legitimo
sacramentorum usu perpetuaque electorum multitudine, unam et eandem
Christi disciplinam constituente<span class = "tag">1</span>; Christum
vero Abrahami foedus explevisse<span class = "tag">2</span> et ejus
beneficio gentes omnes felicitatem divinitus promissam adepturas, omnes
fere confitentur, exceptis Judaeis, Paganis<span class = "tag">3</span>,
Epicuraeis. Ecclesia inquam<span class = "tag">4</span> Romana,
Zwingliana, Augustana, Graeca, Abyssina, neque hi modo, sed etiam
Ariani, Manichaei, Donatistae, Nestoriani, Sabelliani, Eutychiani,
Pelagiani, neque hi tantum, verum etiam Agareni, a Muhammede instituti,
Christum Messiam esse testantur. Nec solum isti, sed et bona pars
Judaeorum, Apostoli inquam, Christi discipuli, reipublicae Christianae
creatores.
<span class = "pagenum">197</span>
Et quidem, si quis Judaeus in coetum arrogandum se dederit, prius
Christum Mariae virginis filium<span class = "tag">5</span> verum
Messiam confiteri necesse est<span class = "tag">6</span>. Nec si
quidem<span class = "tag">7</span> inter se Christiani dissideant,
propterea inconcussam ac stabilem ecclesiam, quae<span class =
"tag">8</span> invisibili electorum coetu conflatur, subvertendam
inquam.</p>

<div class = "footnote">
<b>1.</b> Alibi: <i>constituere</i>.&nbsp;
<b>2.</b>&nbsp;Alii: <i>explicuisse</i>.&nbsp;
<b>3.</b>&nbsp;Deest in aliis codicibus.&nbsp;
<b>4.</b>&nbsp;Alibi: <i>Ecclesiae, ut</i>&nbsp;etc.&nbsp;
<b>5.</b>&nbsp;Addunt alii: <i>et</i>.&nbsp;
<b>6.</b>&nbsp;Alibi: <i>habet</i>.&nbsp;
<b>7.</b>&nbsp;Alii: <i>quid</i>.&nbsp;
<b>8.</b>&nbsp;Alius: <i>ex</i>.</div>

<p>
CURTIUS: Nullam omnino ecclesiam comperiemus, si levium etiam opinionum
fibras computare<span class = "tag">1</span> velimus omnes. At ne vetus
quidem illa Israëlitarum multitudo ecclesiae nomen mereretur, cum
sectarios suos quoque haberet<span class = "tag">2</span>, Nazaraeos
scilicet, Pharisaeos, Sadducaeos, Essaeos, Samaritanos, Herodianos,
Hemerobaptistas.</p>

<div class = "footnote">
<b>1.</b> Alius: <i>amputare</i>.&nbsp;
<b>2.</b>&nbsp;Alibi: <i>haberent</i>.</div>

<p>
SALOMO: Sectarios ab haereticis dividere nos oportet; hi enim ab
ecclesia penitus divelluntur, illi vero non item, sed puriore quodam
vitae instituto a fece plebis segregantur, ut quos divina lex notat
Nazaraeos<span class = "tag">1</span> i.e. separatos, quod<span class =
"tag">2</span> ex voto dies aliquot aut menses aut annos aut perpetuam
vini abstinentiam vovebant, quo tempore nec barbam nec crines
circumcidere licebat. Atque haec una secta est, ab immortali Deo
instituta, eorum qui caeteris sanctiores essent, qua quidem imitatione
Pharisaei h.e. separati, et Essaei h.e. operatores, qui<span class =
"tag">3</span> non simul actione ficta, sed operibus ipsis sanctissimam
omnium vitam agebant. Seorsim enim collegia instituebant Essaei et victu
communi utebantur, ut monachi, sine ulla vestitus commutatione<span
class = "tag">4</span>. Hemerobaptistae nihil aliud a caeteris
differebant, quam quod corpora quotidie proluebant. Sadducaeorum nomen a
<span title = "Hebrew: tz/d/k">צדק</span>, quod justum significat, quod
justiores caeteris haberi vellent Sadducaei, sed a plerisque ad ironiam
trahebatur, ut Aegyptii reges, qui fratrem aut patrem aut matrem
interfecerant, Philadelphos, Philopatres, Philomatros appellabant.
Igitur intelligitis, homines istos<span class = "tag">5</span> omnes
vitae sanctitate, non religionum varietate dissidere. Alioquin si
haeretici illi appellandi sint, innumerabilium monachorum collegia,
victu ac convictu discrepantia, haereticorum appellatione censeri
oportet. Quantum ad Samaritanos attinet, nec Judaei genere sunt, nec
religione, nec Ismaëlitarum coetu continentur; quippe Deorum turbam cum
aeterni<span class = "tag">6</span> Dei cultu conjungunt, ut<span class
= "tag">7</span> catholici Romani, qui ad unius aeterni Dei venerationem
angelos ac Divorum ordines adjunxerunt, statuas etiam proni deosculantur
et panis crustulas<span class = "tag">8</span> pro Diis habent, quod
Zwingliani summae impietati tribuunt, Romani Catholici Zwinglianos,
Augustanos, Graecos capitalibus judiciis ac flammis ultricibus
prosequuntur<span class = "tag">9</span>, quasi<span class =
"tag">10</span> Deum faciant illi impietatis rei. Sed Hebraeorum
purissima ac simplicissima religio nihil impuri admistum habet, nullas
haereses adjunctas, nullum praeterquam unius Dei cultum agnoscit.</p>

<div class = "footnote">
<b>1.</b> Alibi: <i>Naziraeos</i>.&nbsp;
<b>2.</b>&nbsp;Alii: <i>qui</i>.&nbsp;
<b>3.</b>&nbsp;Alii: <i>quod</i>.&nbsp;
<b>4.</b>&nbsp;Josephus, de jud. 2,&nbsp;8.&nbsp;
<b>5.</b>&nbsp;Alii: <i>hos omnes</i>.&nbsp;
<b>6.</b>&nbsp;Alibi: <i>aeterno</i>.&nbsp;
<b>7.</b>&nbsp;Alii: <i>et</i>.&nbsp;
<b>8.</b>&nbsp;Alii: <i>crustula</i>, vel: <i>crustulam</i>.&nbsp;
<b>9.</b>&nbsp;Alibi: <i>persequuntur</i>.&nbsp;
<b>10.</b>&nbsp;Alii: <i>Sunt autem hi aut illi impietatis
rei</i>.</div>

<p>
<span class = "pagenum">198</span>
CURTIUS: Quod Salomo gloriatur, Israëlitas singulari quadam Dei
beneficentia selectos fuisse, demus illud; sed ab illa coelesti gratia
sponte defecerunt<span class = "tag">1</span>, quando Christum Deum et
hominem humani seminis servatorem sibi oblatum, falsis testibus ac
calumniis oppressum, supplicio contumeliosissimo dediderunt<span class =
"tag">2</span>. Itaque nihil mirum, si Deus, tanti sceleris immanitate
commotus, centum amplius Judaeorum myriades, unius anni vertentis
spatio, quo Vespasianus Hierosolymam obsedit et expugnavit, trucidari
passus<span class = "tag">3</span> est, tum etiam urbes Palaestinae ac
templum ipsum ferro ac flamma deleri, urbem funditus everti, populi
reliquias in servitutem abduci ac toto terrarum orbe dissipari. Illud
etiam divini furoris argumentum vel maximum est, quod de religione
sanctissima non solum dejecti ac exterminati omnino fuerunt, verum etiam
de principum fere omnium consensu interdictum illis est, ullam terrae
glebam usquam gentium possidere, quare<span class = "tag">4</span>
ingentes calamitates propter Christum supplicio affectum illis
contigisse quis dubitet?</p>

<div class = "footnote">
<b>1.</b> Alibi: <i>discedunt</i>, vel: <i>desciverunt</i>.&nbsp;
<b>2.</b>&nbsp;Alii: <i>dederunt</i>.&nbsp;
<b>3.</b>&nbsp;Alius: <i>jussus</i>.&nbsp;
<b>4.</b>&nbsp;Alii: <i>quas</i>.</div>

<p>
SALOMO: An non<span class = "tag">1</span> quingentos amplius annos quam
Christus nasceretur, majores nostri multo<span class = "tag">2</span>
graviora passi fuerant<span class = "tag">3</span> a Chaldaeis, qui
templum, urbes, oppida caedibus ac flammis funestarant totamque regionem
in vastitatem redegerant et populum in servitutem abduxerant. Postea
vero quam postliminio redeuntes, oppida, urbem ac templum ipsum
instauravimus, Antiochus cognomento Epiphanes, capta et direpta
Hierosolyma, triduo nonaginta millia<span class = "tag">4</span>
Judaeorum mactavit. Item Ptolemaeus, Lagi filius, rex Aegypti, tantam
erga majores nostros crudelitatem exercuit<span class = "tag">5</span>,
ut etiam milites Judaeorum infantibus vesci cogeret, quae ducentos annos
ante contigerunt, quam Christus nasceretur. Quanquam si religio propter
hujusmodi calamitates rejicienda venit, nulla merito majore quam
christiana rejici deberet, cum trecentos amplius annos continuae caedes,
supplicia, tormenta, proscriptiones et crudelitates intolerabiles toto
terrarum orbe in Christianos decernerentur.</p>

<div class = "footnote">
<b>1.</b> Alibi: <i>Ante</i>.&nbsp;
<b>2.</b>&nbsp;Alibi: <i>multa</i>.&nbsp;
<b>3.</b>&nbsp;Alii: <i>sunt</i>.&nbsp;
<b>4.</b>&nbsp;Aliii <i>novem millis</i>.&nbsp;
<b>5.</b>&nbsp;Josephus, de b. jud. I.</div>

<p>
FRIDERICUS: Illud quidem acceptum referebant Judaeis, quorum synagogas
sentinam Christianorum persecutionum appellabat Augustinus<span class =
"tag">1</span>.</p>

<div class = "footnote">
<b>1.</b> Libro 1. de imitat.</div>

<p>
SALOMO: Quonam modo id fieri potest<span class = "tag">1</span>, cum
Judaei Romanorum hostes judicati sint ex senatusconsulto, primum
Claudio<span class = "tag">2</span>, deinde Trajano, post etiam Hadriano
principe?</p>

<div class = "footnote">
<b>1.</b> Alibi: <i>potuit</i>.&nbsp;
<b>2.</b>&nbsp;Josephus de b. j.</div>

<p>
CURTIUS: Si vestrae, Salomo, religionis fides stabilis esset aut<span
class = "tag">1</span> certa, aut si religio Christianorum non esset
omnium certissima, cur apostoli Judaei seminis ac sanguinis, cur
discipuli ac prirni illi antistites, christianae religionis creatores,
Christum ardentissimo amore amplexi sunt? Cur innumerabiles
<span class = "pagenum">199</span>
vestri generis et nominis<span class = "tag">2</span> jam antea et his
quoque temporibus se Christianis pontificibus adoptandos dederunt et
summa cum sua laude verbis et scriptis Christum publice profitentur?</p>

<div class = "footnote">
<b>1.</b> Alius: <i>ac</i>.&nbsp;
<b>2.</b>&nbsp;Alibi: <i>ordinis</i>.</div>

<p>
SALOMO: Imo potius mirum videri debet, cur tam pauci a nobis vel potius
a Deo foedifragi deficiant<span class = "tag">1</span>, cum tot
contumeliis tantaque rei inopia premantur. Illas autem<span class =
"tag">2</span> clades nostrae genti confitemur<span class =
"tag">3</span> illatas primo<span class = "tag">4</span> a Chaldaeis
propterea, quod a vero Dei cultu plerique desciverant, id quod
prophetarum vocibus ac scriptis testatum habemus. Sic quoque arbitramur,
majores nostros diram Romanorum servitutem pertulisse, quod ab immortali
Deo ad hominem mortalem adorandum et colendum paucis exceptis
defecissent.</p>

<div class = "footnote">
<b>1.</b> Alii: <i>defecerint</i>.&nbsp;
<b>2.</b>&nbsp;Alibi: <i>enim</i>.&nbsp;
<b>3.</b>&nbsp;Alius: <i>confidimus</i>.&nbsp;
<b>4.</b>&nbsp;Alius idem: <i>primum</i>.</div>

<p>
CURTIUS: Sed cur sola Judaeorum gens ex omnibus tot ac tantas
calamitates pertulit?</p>

<p>
SALOMO: Deus ipse causam subjiciens: <i>Vos</i>, inquit<span class =
"tag">1</span>, <i>filii Israël ex omnibus populis agnovi, ac propterea
in vestra omnium flagitia animadvertam.</i> Quod ab iis gentibus
segregamur<span class = "tag">2</span>, Dei cultus eo nos deducit,
quod<span class = "tag">3</span> Bileamus, Chaldaeus vates, jam olim
mente praeviderat, cum diceret<span class = "tag">4</span>: <i>Hic
populus solus habitabit et<span class = "tag">5</span> inter caeteras
gentes non censebitur.</i> Item cum Deus caeteras gentes coelestium
siderum virtutibus ac potestatibus subjecisset<span class =
"tag">6</span>, Israëlitas tamen exemit: <i>Ne</i>, inquit, <i>adores
solem, lunam, sidera, quae praeparavit Deus caeteris quidem populis, qui
amplissimo sinu coeli coërcentur, vos autem adjunxit sibi et eripuit de
fornace ferrea, ut esses populus hereditarius ac selectus</i><span class
= "tag">7</span>.</p>

<div class = "footnote">
<b>1.</b> Amos 3,&nbsp;2.&nbsp;
<b>2.</b>&nbsp;Alii: <i>segregantur</i>.&nbsp;
<b>3.</b>&nbsp;Alii: <i>adducit, et</i>.&nbsp;
<b>4.</b>&nbsp;Numer. 23,&nbsp;9.&nbsp;
<b>5.</b>&nbsp;Alibi: <i>quod</i>.&nbsp;
<b>6.</b>&nbsp;Alius: <i>subjunxisset</i>.&nbsp;
<b>7.</b>&nbsp;Deut. 4, 19 sq.</div>

<p>
CORONAEUS: Haesi semper eo loco, nec intelligo<span class =
"tag">1</span>, quid Deus voluerit, cum diceret, caeteris quidem populis
coelestia sidera<span class = "tag">2</span> attributa fuisse, Israëlem
vero singulari quadam praerogativa sibi delegisse.</p>

<div class = "footnote">
<b>1.</b> Alibi: <i>intellexi</i>.&nbsp;
<b>2.</b>&nbsp;Alibi: <i>signa</i>.</div>

<p>
SALOMO: Hebraeorum theologi sic locum illum interpretantur, ut<span
class = "tag">1</span> caeteros quidem populos siderum coelestium
legibus ac potestate gubernari, solos Israëlitas et qui in eorum coetum
ac societatem conscribi volunt<span class = "tag">2</span>, legibus
coelestium siderum solutos, Deum unum vitae ac felicitatis habeant
auctorem nec metuant diras illas, quibus astrologi minantur, planetares
trajectiones et concursus. Libet enim versibus accepta beneficia
quodammodo commemorare:</p>

<div class = "verse close">
Ipse ego<span class = "tag">3</span> crudeli servatus ab hoste
triumphos<br>
Saepe tuli faciles, nec quidquam sidera vires</div>

<span class = "pagenum">200</span>

<div class = "verse">
Exercere suas in me, non aspera fata,<br>
Haud<span class = "tag">4</span> metuenda bonis, non principis ira
timendi<br>
Terruit<span class = "tag">5</span> impavidum, mihi non nocuere
latronum<br>
Conjurata manus fusi sitibunda cruoris,<br>
Non legio, magnam quae circumfusa per urbem<br>
Sanguinolenta suos cives mactabat ubique.<br>
Ac jam<span class = "tag">6</span> armata cohors, aditus ac limina
quaerens,<br>
Me circumsteterat, clara cum numen ab arce<br>
Hostibus eripuit sensum mentemque fefellit,<br>
Ac me coelesti clypeo, coelestibus armis<br>
Protexitque opibusque suis cumulavit abunde.<br>
Singula quid memorem? Sacro spiramine pectus<br>
Afflavit, legis latebrasque imosque recessus,<br>
In quibus aeternae spes est humana salutis,<br>
Edocuit, volucri semper comitante<span class = "tag">7</span>
magistro<br>
Pro quibus aeternos iterum renovamus honores<span class =
"tag">8</span>.</div>

<div class = "footnote">
<b>1.</b> Alius: <i>et</i>.&nbsp;
<b>2.</b>&nbsp;Alibi: <i>voluerunt</i>.&nbsp;
<b>3.</b>&nbsp;Deest in alio codice.&nbsp;
<b>4.</b>&nbsp;Alibi: <i>Non</i>.&nbsp;
<b>5.</b>&nbsp;Alii: <i>Terrent</i>.&nbsp;
<b>6.</b>&nbsp;Alibi deest hoc verbum.&nbsp;
<b>7.</b>&nbsp;Alius: <i>comitata</i>.&nbsp;
<b>8.</b>&nbsp;Alii: <i>tibi debeo grates</i>.</div>

<p>
CORONAEUS: Heroica profecto beneficia carminibus heroicis eleganter
cecinisti. Sed cum erga Israëlitas tanta divinae bonitatis
beneficia<span class = "tag">1</span> extent, eo graviora vos ac
acerbiora supplicia manent.</p>

<div class = "footnote">
<b>1.</b> Alibi: <i>vestigia</i>.</div>

<p>
SALOMO: Ut primum a nobis peccatur, ita repente Deus in nos animadvertit
et<span class = "tag">1</span> ea pontificibus auspicari solet. Nam cum
angelos scelerum ultores<span class = "tag">2</span> misisset: <i>A
sanctis meis</i>, inquit, <i>incipiatis</i><span class = "tag">3</span>.
Illud enim amoris divini erga nos argumentum vel maximum est, quod et
assidue increpat, et continenter castigat. <i>O beatum</i>, inquit
<i>lyricus psaltes<span class = "tag">4</span>, quem Deus castigat!</i>
In eos vero, qui ad verbera obduruerunt et collum obduxerunt, vim
gravius exercet, et tandem contestatur, se illos deserturum, nec amplius
castigaturum. <i>Non amplius</i>, inquit, <i>coërcebo filias vestras,
cum pudicitiam prostituerint, nec uxores vestras, cum sese adulteris
submiserint</i><span class = "tag">5</span>. Nihil enim a sapientiae
magistro verius ac melius dici potuit, quam tormentis<span class =
"tag">6</span> ac doloribus prudentiam comparari. Quis enim
arbitraretur, Deum sic ultum<span class = "tag">7</span> fuisse
Israëlitas, ut propter eorum flagitia non modo lepram corporibus, sed
etiam vestibus ac aedium parietibus immitteret? Id autem interpretes
divinae legis tradunt; nusquam terrarum lepram vestimentis<span class =
"tag">8</span> aut parietibus adhaesisse, praeterquam in Palaestina<span
class = "tag">9</span> idque Judaeis omnibus supra modum mirabile,
caeteris populis incredibile videri, nisi diuturna experientia id
compertum esset; quamquam clades et exitia majorum nostrorum maximas
utilitates omnibus
<span class = "pagenum">201</span>
populis pepererunt. Nam ex iis secuta est initio nascentis ecclesiae
Christi idolorum eversio, et cum toto fere terrarum orbe sidera,
daemones, elementa, fruges, animantia pro Diis ubique colerentur, tandem
post annorum tria circiter millia Judaeorum, qui christianam religionem
cum domestica combiberant, concionibus ac doctrina coli desierunt, ac
postremo Constantini dominatu conclusa fuere templa veterum Deorum; tum
libri Mosis ac prophetarum, quos habemus communes cum Christianis, ab
omnibus ordinibus ac populis pervulgari coepere, ut non immerito
Chrysostomus Judaeam gentium matrem appellarit, quae<span class =
"tag">10</span> salutem reliquis omnibus populis divino munere et
concessu peperisset!</p>

<div class = "footnote">
<b>1.</b> Alius: <i>ut</i>.&nbsp;
<b>2.</b>&nbsp;Alibi: <i>vindices</i>.&nbsp;
<b>3.</b>&nbsp;Alius: <i>incipietis</i>.&nbsp;
<b>4.</b>&nbsp;Psalm. 94,&nbsp;12.&nbsp;
<b>5.</b>&nbsp;Psalm, 81. Jesaiae 1. Oseae&nbsp;4.&nbsp;
<b>6.</b>&nbsp;Alibi: <i>lamentis</i>.&nbsp;
<b>7.</b>&nbsp;Alibi: <i>ulturum</i>.&nbsp;
<b>8.</b>&nbsp;Alius: <i>vestibus</i>.&nbsp;
<b>9.</b>&nbsp;Levit. 13 et 14. Leprae domorum ac vestium curationes
aeque ac corporum traduntur.&nbsp;
<b>10.</b>&nbsp;Alii: <i>quia</i>.</div>

<p>
SENAMUS: Verius poëta lyricus: Judaea capta ferum victorem cepit.</p>

<p>
SALOMO: In eo certe mirabilem Dei bonitatem ac sapientiam intueri licet,
qui dum justas scelerum poenas a suis reposceret eosque procul a patriis
sedibus amandaret ac juste profligaret, colonias Israëlitarum toto
terrarum orbe deduxit, quae exteras nationes ab inanium Deorum ac
daemonum cultu revocarent, deinde divinis legibus ac institutis<span
class = "tag">1</span> informarent, tum ad unius aeterni Dei cultum ac
metum assuefacerent. Ob id enim divina lege<span class = "tag">2</span>
Israëlitas appellat regnum sacerdotale ac populum sanctum, propterea
hujus populi precibus ac votis, quasi gentium omnium sacerdotis,
florentissima quaeque imperia non modo ab interitu Deus servavit, sed
etiam beavit et quasi sapientiae sale respersit<span class =
"tag">3</span>, ne penitus interirent. Sic Deus apud Jesaiam<span class
= "tag">4</span>: <i>Dedi te</i>, inquit, <i>testem gentibus, principem
ac praeceptorem populis.</i> Huc etiam pertinet foedus illud<span class
= "tag">5</span> cum Abrahamo percussum: <i>In semine tuo</i>, i.e. in
posteris<span class = "tag">6</span> tuis, <i>benedicentur omnes
gentes</i>, quia per hunc populum Deus universo terrarum orbi cognitus
est, et hujus populi precibus caeteris gratior fuit, quin<span class =
"tag">7</span> et Ismaëlis gentem illustrem fore Deus promisit
Abrahamo<span class = "tag">8</span>, <i>quoniam</i>, inquit, <i>semen
tuum est</i>. Itaque Rabbi Johannes exclamat, gentes idolis deditas
nesciisse, quantam jacturam sui facerent, cum templum illud
Hierosolymorum<span class = "tag">9</span>, in quo gentium omnium
scelera expiabantur, inflammarent. Nam diebus festis, qui in tentoriis
celebrari consueverant, hostiae septuaginta immolari jubentur, quod
interpretes pro septuaginta populis factum tradunt<span class =
"tag">10</span>. Quod vero Curtius divini furoris argumentum putat, nos
de majorum sedibus ac terra sancta dejectos ac dispersos, quasi <span
title = "Greek: apôstikous kai anestious">ἀπωστικοὺς<span class =
"tag">11</span> καὶ ἀνεστίους</span> vagari, illud bonitatis divinae
argumentum certissimum esse arbitramur, quod nusquam agri particulam
possidere liceret. Ob id enim Deus Israelitassuam haereditatem
appellat<span class = "tag">12</span>,</p>
<span class = "pagenum">202</span>
quod ii, quibus coelum pro haereditate obtigit, terra non egent<span
class = "tag">13</span> ac propria et eleganti voce sancti a Graecis
appellantur: <span title = "Greek: hagioi">ἅγιοι</span> i.e. sine terra
<span title = "Greek: aneu tês gês">ἄνευ τῆς γῆς</span>. Sic enim Deus
de Levitarum tribu, quam pontificali ac sacerdotali praerogativa
ministerioque aedis sacrae donarat: <i>Levitae</i>, inquit, <i>nullam
terrae partem capiant, quia haereditas mea est</i><span class =
"tag">14</span>. Quod<span class = "tag">15</span> autem de Levitis
inter Israëlitas, idem de Israëlitis inter omnes populos declaravit, cum
diceret<span class = "tag">16</span>: <i>Benedictus populus meus
Aegyptius et opus manuum mearum Assyrius, haereditas autem mea
Israel.</i> Falluntur<span class = "tag">17</span> igitur, qui hoc
nostrum exilium et agrorum inopiam divinae erga nos ultionis
conjecturam<span class = "tag">18</span> esse putant. Quanto rectius
sapientes decreverunt, justorum initia esse castigationes, exitus vero
prosperos et felices, contra quam improbis accidit, quorum prospera
principia exitus habent valde calamitosos. Illud etiam praeclarius, quod
cum ante proscriptiones et exilia Israëlitae, rerum omnium affluentia
pingues et obesi, Deum aeternum minus, quam decuerat<span class =
"tag">19</span>, religiose haberent<span class = "tag">20</span> postea
in extremas oras, procul a patriis sedibus in servitutem expulsi et
abjecti, tam ardenter Deum adamarunt<span class = "tag">21</span>, ut
nec praemiorum magnitudine a proposita religione divelli, nec poenarum
acerbitate terreri potuerint, quominus inter medios sui nominis hostes
mundi conditorem purissimo cultu adorarent, atque inter omnes populos
sui generis antiquitatem certissimam retinerent<span class =
"tag">22</span>, ipsiusque linguae sanctae majestatem inviolabilem
servarent<span class = "tag">23</span>; haec enim sola divino munere
hominum generi concessa est, caeteras vero spurias et hominum arbitrio
fictas videmus. Haec sola naturalis est lingua, quae rebus vocabula per
naturam cujusque dicitur indidisse. Quae cum ita sint, quis dubitare
potest, quin populus hic a Deo selectus verissima sit Dei ecclesia,
fidelissimus rerum gestarum a Deo testis, sacrosanctae legis et
oraculorum custos a Deo designatus<span class = "tag">24</span>, a quo
ad omnes populos salus dimanavit?

<div class = "footnote">
<b>1.</b> Alibi pro verbis <i>ac institutis</i> legitur:
<i>institutos</i>.&nbsp;
<b>2.</b>&nbsp;Alii: <i>divina lex</i>.&nbsp;
<b>3.</b>&nbsp;Alibi: <i>sole respexit</i>.&nbsp;
<b>4.</b>&nbsp;Jesaiae 55,&nbsp;4.&nbsp;
<b>5.</b>&nbsp;Gen. 12,&nbsp;3.&nbsp;
<b>6.</b>&nbsp;Alibi: <i>liberis</i>.&nbsp;
<b>7.</b>&nbsp;Alii: <i>quoniam</i>.&nbsp;
<b>8.</b>&nbsp;Alibi: <i>Abrahae</i>.&nbsp;
<b>9.</b>&nbsp;Alibi: <i>Hierosolymitanum</i>.&nbsp;
<b>10.</b>&nbsp;R. Levi et R. Salomo Ben Gerson in Levit. 23. 1. in
Talmud.&nbsp;
<b>11.</b>&nbsp;In codicibus sine dubio false legitur: <span title =
"Greek: apôlides">ἀπωλίδες</span>.&nbsp;
<b>12.</b>&nbsp;Alius: <i>pro haereditatis parte contingit</i>.&nbsp;
<b>13.</b>&nbsp;Alibi: <i>egeant</i>.&nbsp;
<b>14.</b>&nbsp;Alibi: <i>sunt</i>.&nbsp;
<b>15.</b>&nbsp;Alibi: <i>Id</i>.&nbsp;
<b>16.</b>&nbsp;Jesaiae 49,&nbsp;25.&nbsp;
<b>17.</b>&nbsp;Alii: <i>Fallunt</i>.&nbsp;
<b>18.</b>&nbsp;Alii: <i>objecturam</i>.&nbsp;
<b>19.</b>&nbsp;Alius: <i>docuerat</i>.&nbsp;
<b>20.</b>&nbsp;Alibi: <i>colerent</i>.&nbsp;
<b>21.</b>&nbsp;Alii: <i>adoraverunt</i>.&nbsp;
<b>22.</b>&nbsp;Alibi: <i>retinuerunt</i>.&nbsp;
<b>23.</b>&nbsp;Alibi: <i>inviolatam servarunt</i>.&nbsp;
<b>24.</b>&nbsp;Alibi: <i>designata</i>.</div>

<p>
CURTIUS: Laudes quidem majorum vestrorum, prophetarum inquam et
illustrium virorum, audio ac lego non invitus, sed eorum, qui prophetas,
qui apostolos, qui Christum ipsum cruentis manibus interfecerunt, qui
sacrosanctam ejus doctrinam contumeliis omnibus funestarunt, ferre non
possum, multo minus sanctum ecclesiae nomen iis tribuere, quoniam vera
Dei ecclesia in electorum coetu consistit, ac tametsi vocantur omnes,
pauci tamen sunt electi. Electos autem esse oportet per<span class =
"tag">1</span> fidem ab ipso Christo, qui ecclesiae caput est; qui
quoniam hominibus incogniti sunt, ob id ecclesiam invisibilem esse
tuemur. Caeteri, qui fidem Christi rejiciunt, sua se sponte albo
<span class = "pagenum">203</span>
ecclesiae penitus<span class = "tag">2</span> exemerunt, Judaei inquam,
Romani<span class = "tag">3</span>, Ismaelitae, Pagani, Epicuraei.</p>

<div class = "footnote">
<b>1.</b> Alibi: <i>qui habent</i>.&nbsp;
<b>2.</b>&nbsp;Deest in aliis.&nbsp;
<b>3.</b>&nbsp;Alius: <i>Sociniani</i>.</div>

<p>
SALOMO: Ecclesiae verbo coetus significatur, cujus acceptio duplex est:
una, quae<span class = "tag">1</span> populum Israelisselectum a Deo
continet, ut cum Moabitae et Ammonitae prohibentur in ecclesia populi
Dei censeri, i.e.<span class = "tag">2</span> jure connubiorum cum
Israelitidefoemina uti. Altera acceptio latius patet, cum scilicet
Ammonitae, Moabitae, Idumaei ac peregrini omnes, qui Dei foedus cum
populo percussum amplecti et in pacti societatem venire voluerint,
ecclesiae partem faciunt, caeteri eximuntur.</p>

<div class = "footnote">
<b>1.</b> Alibi: <i>qui</i>.&nbsp;
<b>2.</b>&nbsp;Alibi: <i>et</i>.</div>

<p>
CURTIUS<span class = "tag">1</span>: Neque vero ecclesiam invisibilem
electorum probare possumus, ut qui ab ecclesia Romana defecerunt, sed
visibilem tantum, a qua nemo nisi sponte segregatur i.e. qui Deum
aeternum repudiat, ut res genitas amplectatur aut cum illis creatorem
conjungat<span class = "tag">2</span>.</p>

<div class = "footnote">
<b>1.</b> Deest in aliis codicibus.&nbsp;
<b>2.</b>&nbsp;Alibi: <i>aut ... amplectitur ... conjungit</i>.</div>

<p>
OCTAVIUS: Veram Dei ecclesiam Ismaëlitarum esse facile<span class =
"tag">1</span> convinci potest, sive amplitudine regionum, quae sunt
infinitae, sive origine Abrahami, a quo Muhammedes Ismaëlita<span class
= "tag">2</span> genus ducit, sive Dei aeterni cultu, quem unum
sanctissime adorant, sive execratione idolorum ac imaginum, quas et
publice et privatim abominantur, sive puritate doctrinae, quae
inexplicabilium quaestionum latebras, quibus caeterae<span class =
"tag">3</span> religiones misere conflictantur, suo splendore diluit,
sive legis exsequendae facilitate, quae major esse non potest<span class
= "tag">4</span>.</p>

<div class = "footnote">
<b>1.</b> Alibi: <i>fere</i>.&nbsp;
<b>2.</b>&nbsp;Alibi: <i>Ismaëliticum</i>.&nbsp;
<b>3.</b>&nbsp;Alibi: <i>exterae</i>.&nbsp;
<b>4.</b>&nbsp;Alii: <i>possit</i>.</div>

<p>
CORONAEUS: Si veram ecclesiam latifundiis metimur, ecclesia Christi<span
class = "tag">1</span> longe superior futura<span class = "tag">2</span>
est, tum antiquitate temporis, tum multitudine populorum, tum principum
pene omnium consensu. Nihil enim verius a Seneca dici potuit, quam
pessimi argumenti esse turbam, ac propterea Pythagoras<span class =
"tag">3</span> sequi vetuit viam popularem, i.e. <span title =
"Greek: ektos leôphorou badizein">ἐκτὸς λεωφόρου βαδίζειν</span>.
Et certe viam
regiam ac latissime patentem ad inferos deducere, nunquam verius ac
melius perceptum<span class = "tag">4</span> est, quam Noachi aetate,
cum<span class = "tag">5</span> in ejus unius familia ecclesiam dei
constitisse planum sit. Cum autem Christi cruore fundata sit ecclesia
vera, quae in apostolorum, martyrum, confessorum, pontificum continua
quindecim seculorum serie<span class = "tag">6</span> floruit ac
praecipuam Romanae sedis dignitatem obtinuit, quis dubitare jure queat,
hanc, quam Romani pontifices tuentur, verissimam ac sanctissimam
ecclesiam, ut ne Lutherus quidem ipse dubitavit, sed aperte<span class =
"tag">7</span> confessus est. Quamquam<span class = "tag">8</span> non
video, quam ob rem Agareni de multitudine<span class = "tag">9</span>
populorum aut regionum gloriari debeant,
<span class = "pagenum">204</span>
cum religio christiana nostro saeculo propagata sit in omnes orientalis
et occidentalis Indiae latissimas regiones, Europa triplo majores, et
antea ignotas mundi plagas pervaserit.</p>

<div class = "footnote">
<b>1.</b> Alii: <i>Sathanae</i>.&nbsp;
<b>2.</b>&nbsp;Alii: <i>natura</i>.&nbsp;
<b>3.</b>&nbsp;Laërtius in Pythagora; Clemens Alex. in Strom.&nbsp;
<b>4.</b>&nbsp;Alibi: <i>praeceptum</i>.&nbsp;
<b>5.</b>&nbsp;Desunt haec septem sequentia verba in alio codice.&nbsp;
<b>6.</b>&nbsp;Alibi: <i>fere</i>.&nbsp;
<b>7.</b>&nbsp;Deest alibi.&nbsp;
<b>8.</b>&nbsp;Sequentia haec verba ad finem usque interlocutionis
desunt in alio codice.&nbsp;
<b>9.</b>&nbsp;Alibi: <i>amplitudine</i>.</div>

<p>
FRIDERICUS: De quatuor religionum generibus, scilicet Judaeorum,
Christianorum, Ismaëlitarum, Paganorum, plures unâ verae esse non
possunt. Pagana quidem a se ipsa refellitur, Ismaëlitarum vero, quae
Muhammedem conditorem arcessere<span class = "tag">1</span> solet,
ineptior est, quam ut argumentis refutari mereatur. Itaque contentio
nobis praecipua est cum Judaeis, qui de librorum sanctitate et
antiquitatis origine gloriantur. Primo igitur abs te, Salomo, peto, si
Christum verum Deum esse certissimis argumentis ac testibus omni
exceptione majoribus demonstrari possit, num christianam ecclesiam,
cujus caput est Christus, veram esse fatebere?</p>

<div class = "footnote">
<b>1.</b> Alibi: <i>agnoscere</i>.</div>

<p>
SALOMO: Quidni? sed hoc opus, hic labor est.</p>

<p>
FRIDERICUS: Imo nihil facilius.</p>

<p>
SALOMO: Non demonstrationem peto, sed probabile aliquod argumentum.</p>

<p>
FRIDERICUS: Illud igitur quaero: Num Messiam venisse antea an<span class
= "tag">1</span> venturum olim putes?</p>

<div class = "footnote">
<b>1.</b> Alius: <i>aut</i>.</div>

<p>
SALOMO: Confido equidem venturum.</p>

<p>
FRIDERICUS: Fateri quidem non dubitas, cum extremo capite symboli
Judaeorum, quod R. Moses pervulgavit, scriptum sit, Messiam esse
expetendum. Id autem callidissimo commento factum est. Cum enim
christiana aemulatione symbolum fidei totidem capitibus, quot
Christiani, finxissent, caput extremum surrogarunt, scilicet Messiam
venturum, ne quis crederet<span class = "tag">1</span>, Christum Jesum
esse Messiam. Sed si nondum venit, quando tandem venturum putas? Nam
vester Abrahamus, is qui a vobis <span title =
"Hebrew: sar">שַּׂר</span> i.e. princeps
usurpatur<span class = "tag">2</span>,
astrologiae peritissimus, Messiam vestrum venturum spoponderat<span
class = "tag">3</span> anno Christi MCCCCLXIV. Is tamen omnium opinionem
fefellit. Nec ita pridem aetate nostra Judaeus quidam, cum se Messiam
faceret, a praetore Bononiensi flammis tanti sceleris ultricibus exustus
est. Alius in Judaea, cognomento Barcochab i.e. stellae filius<span
class = "tag">4</span> Messiam sese ferens<span class = "tag">5</span>,
variis cladibus Christianos afflixit<span class = "tag">6</span>. Non
dubito, cum a nobis<span class = "tag">7</span> quaeritur, quid<span
class = "tag">8</span> tamdiu moretur Messias vester, vos excusare<span
class = "tag">9</span> solitos populi peccata, ut quidem in libris
talmudicis legimus. Sed cum peritiores vestrae gentis intelligerent<span
class = "tag">10</span>, se inani spe laetari, a Judaeorum secta non
modo<span class = "tag">11</span> desciverunt, verum etiam libros pro
religione christiana scripserunt. Testis est liber fidei ab Judaeo, qui
ad Christum accessit, testis est catechismus hebraicus Emanuelis
Tremelli cum eleganti epistola ad fratres Hebraeos;
<span class = "pagenum">205</span>
tertius Isaacus Agrippinensis, vir eruditissimus; testis Paulus
Paradisus, regius hebraicae linguae professor in academia Parisiensi;
testis est Paulus Brugensis, testis Nicolaus Lyranus, bibliorum
interpres acutissimus, atque innumerabiles vestrae gentis, qui
etiamnum<span class = "tag">12</span> hac aetate Messiam Christum verum
Deum et hominem amplectuntur.</p>

<div class = "footnote">
<b>1.</b> Alibi: <i>ne qui crederent</i>.&nbsp;
<b>2.</b>&nbsp;Alii: <i>appellatur</i>, vel: <i>nuncupatur</i>.&nbsp;
<b>3.</b>&nbsp;Alibi: <i>spopondit</i>.&nbsp;
<b>4.</b>&nbsp;Numer. 24, 17,
(<span title = "Hebrew: Bar Koziva">בַר כוֹזִיבָא</span>).&nbsp;
<b>5.</b>&nbsp;Alibi: <i>gerens</i>.&nbsp;
<b>6.</b>&nbsp;Josephus de b.&nbsp;j.&nbsp;
<b>7.</b>&nbsp;Alibi: <i>vobis</i>.&nbsp;
<b>8.</b>&nbsp;Alius: <i>quare</i>.&nbsp;
<b>9.</b>&nbsp;Alibi: <i>accusare</i>.&nbsp;
<b>10.</b>&nbsp;Alius: <i>intellexerint</i>.&nbsp;
<b>11.</b>&nbsp;Alii: addunt: <i>sponte</i>.&nbsp;
<b>12.</b>&nbsp;Alii: <i>extrema</i>.</div>

<p>
SALOMO: Si merito laudantur Pythagoraei, quod <span title =
"Greek: kenotaphia">κενοτάφια</span> exstruerent iis, qui a sua doctrina
defecissent, quasi mortuis hominibus, quanto aequius est, divinae legis
desertoribus erigere monumenta? Miror tamen te, Friderice, verae
religionis ac ecclesiae argumenta deducere ab iis, qui a sua defecerunt;
qua quidem ratione et Arianos et Ismaëlitas veram religionem tueri
dicemus. Hoc si nobis absurdum est, illud igitur absurdum videri debet.
Cum enim majores nostri vitulum ex auro conflatum in deserta solitudine
sibi erexissent ac pro Deo colerent, Deus Mosen interpellans:
<i>Tuus</i>, inquit, <i>populus violatis foederibus a me defecit</i>;
semper antea dixerat<span class = "tag">1</span>: <i>populus meus</i>.
Quod satis est argumenti, eos, qui aeterni Dei cultum penitus
deseruerunt, ut mortuis inserviant, ab ecclesia Dei penitus excludi.</p>

<div class = "footnote">
<b>1.</b> Alius ita: <i>cum semper ante dixerit</i>.</div>

<p>
CURTIUS: Eodem igitur argumento concludemus, Judaeos, qui Christum verum
Deum humani generis servatorem deseruerunt ac suppliciis acerbissimis
cruciandum prodiderunt<span class = "tag">1</span>, ab ecclesia vera se
ipsos abduxisse<span class = "tag">2</span>, ac tum primum veram
ecclesiam in apostolorum et discipulorum coetu constitisse.</p>

<div class = "footnote">
<b>1.</b> Alibi: <i>tradiderunt</i>.&nbsp;
<b>2.</b>&nbsp;Alii: <i>subduxisse</i>.</div>

<p>
SALOMO: Prospiciendum nobis est, ne pro argumento<span class =
"tag">1</span> assumatur, quod erat concludendum, scilicet Jesum, quem
pro Deo colitis, esse Deum. Ac primum illud christianorum veterum
theologos fefellit, quod non perceperunt vim Hebraicae legis, cujus
ignoratione tam multa in legum divinarum interpretatione peccantur, ut
quidem<span class = "tag">2</span> maxime non facile dici possit<span
class = "tag">3</span>. Argumento sit, quod Justinus Martyr<span class =
"tag">4</span>, cum ab homine Judaeo rogaretur, quid vellent Christiani,
cum canerent Halleluja et Osianna, respondit<span class =
"tag">5</span>: Laudate concinne et magnitudo excellens, quo quid
ineptius? Nam vox Hallelu significat: laudate, Jah: Deum, vox Hosia:
serva, nah: quaeso.</p>

<div class = "footnote">
<b>1.</b> Addunt alii: <i>id</i>.&nbsp;
<b>2.</b>&nbsp;Alibi: <i>quod</i>.&nbsp;
<b>3.</b>&nbsp;Alii: <i>potest</i>.&nbsp;
<b>4.</b>&nbsp;In quaest. 10 ad orthodox.&nbsp;
<b>5.</b>&nbsp;Addit alius: <i>significare</i>.</div>

<p>
CURTIUS: At D. Hieronymus, cum a Judaeis irrideretur, quod quid esset
Hosianna nesciret, in Judaeam usque profectus, Judaeos ipsos in eo
genere facile superavit.</p>

<p>
SALOMO: Illud admonendum putavi, quod Messiae vox, quid significaret,
veteres Latini et Graeci non satis intellexerunt<span class =
"tag">1</span>; est enim<span class = "tag">2</span> Messias nihil
aliud, quam unctus, et quoniam reges ac principes inungi solebant,
Messiae dicti sunt<span class = "tag">3</span>. Quam vocem<span class =
"tag">4</span> interpretes LXXII <span title =
"Greek: christon">χριστὸν</span>
<span class = "pagenum">206</span>
reddunt<span class = "tag">5</span>, non <span title =
"Greek: chrêston">χρηστὸν</span>, ut olim putabant Graeci.
Ex quo adversarii, in
contumeliam Christi, togati hominis statuam altero pede mancam et
auriculis asino consimilibus<span class = "tag">6</span> fingebant vel
librum manu tenentem, cum hac epigraphe: Christus! Quod vero Messiae vox
populi principem significet, ex eo satis intelligitur, quod David Sauli
satellites increpans: <i>Cur</i>, inquit<span class = "tag">7</span>,
<i>praesidium Domini nostri<span class = "tag">8</span> Messiae
deseruistis?</i> Idem, iratus ei, qui Sauli ab hostibus caesi caput
secuerat<span class = "tag">9</span>: <i>Non veritus es</i>, inquit,
<i>inferre manum Messiae?</i> Item cum Samuel Eliabum, Davidis fratrem
primogenitum, intueretur: <i>Certe</i>, inquit, <i>hic est Messias
Dei.</i><span class = "tag">10</span> Quin et Samuel et David se ipsos
vocant Messias. Fuisse autem quam plurimos Messias, docet Nehemias in
concione post reditum ab exilio: <i>Tu</i>, inquit<span class =
"tag">11</span>, <i>populo tuo plures Messias dedisti, qui ab hostibus
illum vindicarent.</i> Nam vox <span title =
"Hebrew: mashiach">משּׁיח</span>, quam interpretes LXXII reddunt
<span title = "Greek: christos">χριστός</span>,
eadem usurpatur hoc versu: <i>Ne
attingite Christos meos, Messias meos<span class = "tag">12</span>.</i>
Id<span class = "tag">13</span> autem explicat Samuel in maxima populi
concione, priusquam regem designatum renunciaret: <i>misit dominus<span
class = "tag">14</span> ad populum Messias Jerubbahalem, Jephtham,
Samuelem.</i> Falluntur<span class = "tag">15</span> igitur, qui unum
tantum Messiam esse aut fore arbitrantur. Omnium tamen<span class =
"tag">16</span> errorum nullus fere capitalior est, quam eorum, qui
putant, eum Messiam, quem venturum speramus, Deum fore; gravius tamen
mihi peccare videntur, qui Messiam, quisquis fuerit aut venturus sit,
humani generis servatorem appellant, cum tamen nihil aliud futurum<span
class = "tag">17</span> speremus, quam hominem ex homine, ducem belli
strenuum fore, qui Israëlitas, huc atque illuc dispersos ac dissipatos,
in Palaestinam et avitas majorum sedes reducat<span class =
"tag">18</span> et ab imperioso aliorum<span class = "tag">19</span>
dominatu vindicet, quales fuere Moses, Josua, Maccabaei ac principes
omnes, Dei munere majoribus nostris concessi. Nec desunt, qui Messiam ab
Helia unctum iri putant. Ac tantum abfuit, ut Jesus vester majores
nostros a servitute Romanorum<span class = "tag">20</span> vindicarit,
ut etiam a praeside provinciae caussa cognita servili supplicio fuerit
affectus.</p>

<div class = "footnote">
<b>1.</b> Alius: <i>intelligerent</i>.&nbsp;
<b>2.</b>&nbsp;Alibi: <i>autem</i>.&nbsp;
<b>3.</b>&nbsp;2 Regum 9,&nbsp;1.&nbsp;
<b>4.</b>&nbsp;Alius: <i>Quum vero</i>.&nbsp;
<b>5.</b>&nbsp;Alibi: <i>reddiderunt</i>.&nbsp;
<b>6.</b>&nbsp;Alibi: <i>consimilem</i>, vel: <i>similem</i>.&nbsp;
<b>7.</b>&nbsp;1 Regum 1,&nbsp;34.&nbsp;
<b>8.</b>&nbsp;Alius: <i>vestri</i>.&nbsp;
<b>9.</b>&nbsp;1 Regum 26,&nbsp;9.&nbsp;
<b>10.</b>&nbsp;1 Regum 26,&nbsp;16.&nbsp;
<b>11.</b>&nbsp;Psalm. 6. 17. 83.&nbsp;88.&nbsp;
<b>12.</b>&nbsp;Psalm. 105,&nbsp;15.&nbsp;
<b>13.</b>&nbsp;Viginti haec proxima verba desunt in alio codice.&nbsp;
<b>14.</b>&nbsp;Alius: <i>Deus</i>.&nbsp;
<b>15.</b>&nbsp;Alibi: <i>Fallunt</i>.&nbsp;
<b>16.</b>&nbsp;Alii: <i>autem</i>.&nbsp;
<b>17.</b>&nbsp;Alii: <i>venturum</i>; vel deest hoc verbum.&nbsp;
<b>18.</b>&nbsp;Alius: <i>educat</i>.&nbsp;
<b>19.</b>&nbsp;Alibi: <i>impiorum</i>.&nbsp;
<b>20.</b>&nbsp;Deest alibi.</div>

<p>
CURTIUS: Illud est pingui Minerva Messiae arcanum ad principes et
tyrannos adducere velle, quod quidem arcanum plane divinum nemo
percipiet unquam, nisi id ei divinitus tributum fuerit<span class =
"tag">1</span> et concessum. <i>Nemo</i>, inquit Christus, <i>venit ad
me, nisi pater traxerit eum<span class = "tag">2</span>.</i></p>

<div class = "footnote">
<b>1.</b> Alii: <i>velit</i>.&nbsp;
<b>2.</b>&nbsp;Joh. 6, 44.</div>

<p>
FRIDERICUS: Si Messiae verbum ad principes et tyrannos pertineret, cur
igitur de promisso Messia, cur Moses Hardusam<span class =
"tag">1</span> scriberet, magnum
<span class = "pagenum">207</span>
et ineffabile Dei nomen <span title = "Hebrew: YHWH">יהוה</span> nihil
aliud esse, quam Messiam, nisi Messias Deus<span class = "tag">2</span>
esset?</p>

<div class = "footnote">
<b>1.</b> Alius: <i>Hardanam</i>.&nbsp;
<b>2.</b>&nbsp;Deest in alio codice.</div>

<p>
SALOMO: Quia plerique nostrae gentis Messiam sensu secretiore
intelligunt immortalem regem, non ducem mortuum aut moriturum.</p>

<p>
CURTIUS: Valde mihi frigere haec videtur responsio. Sed ad gentis
vestrae pareatem veniamus, qui, jamjam moriturus ac liberis fausta
precatus, ad Judam convertitur et oraculum proferens: <i>Non
auferetur</i>, inquit, <i>sceptrum de Juda</i><span class =
"tag">1</span>. Si enim reges ac duces omnes Messias fore putaret, nec
Messiam illum humani generis servatorem singulari nota significaret,
absurdum illud fuisset ac sensui plane contrarium, scilicet sceptrum de
gente Judae non ante sublatum iri, quam Messias venturus esset, penes
quem regnum populorum futurum sit. Vocem enim <span title =
"Hebrew: shevem (for שֵׁבֶט ‘shevet’)">שֶׁבֶם</span>
sceptrum Onkelos Chaldaeus vertit <span title =
"Hebrew: shultan (for שּׁוּלטַן ‘shultan’)">שּׁוּלתַן</span>
Sultan, imperator, qua voce imperatores non
Chaldaei tantum, sed etiam Arabes ac Syri significari solent, et pro
voce <span title = "Hebrew: shiloh">שִּׁילהֹ</span> reddit Chaldaeus:
<span title = "Hebrew: meshicha">משיחא</span> Messias, ut
ambiguitatem<span class = "tag">2</span> explicaret. Eadem est
interpretatio Targum Hierosolymitani, quem sequitur R. Salomo, et in
Davidis gente imperium tantisper scribit futurum, dum venerit Messias.
Et cum ab eo quaereretur, ubinam regnum Davidis? respondit: in
Babylonia, ubi fingit superesse adhuc principes de gente sua<span class
= "tag">3</span>, qui populis illis exulantibus imperent; ridiculum,
inquam<span class = "tag">4</span>, an impium figmentum, sed ea saeculi
barbaries erat. Floruit enim sub anno Christi MCC, ut mendacii non
facile posset convinci, cum esset Gallia longissimis aquarum et terrarum
spatiis a Babylone disjuncta<span class = "tag">5</span>, quae tunc
Arabum imperio ac dominatu crudeli tenebatur. Hanc porro
interpretationem caeteri repudiantes, pro sceptro<span class =
"tag">6</span> dignitatem ac praestantiam in gente Judae tamdiu futuram
tradunt<span class = "tag">7</span>, quo advenisset, qui mittendus erat,
scilicet rex David, tunc enim potestatem illam in dignitatem regiam
concessuram putant. Alii vocem Schiloh ad locum referunt, ubi erat arca
foederis, quae inde translata est a Davide<span class = "tag">8</span>.
Alii ad Saulem unguendum in Schilo traduxerunt, quae interpretatio plane
contraria est historiae sacrae, quia prius arca deducta fuerit a Schilo
in urbem Kiriathjearim, ac ne Saul quidem unctus est in<span class =
"tag">9</span> Schilo. Talmudici autem<span class = "tag">10</span>
Messiae venturi nomen Schiloh fore tradunt, recentiores haec ad regem
Chaldaeorum Nebuchodonosorem pertinere statuunt, quia regem Zedekiam
interfecerit, nec ullus postea regnum adeptus est de stirpe Judae, quod
falsum<span class = "tag">11</span> est, cum Zorobabel gentem<span class
= "tag">12</span> postliminio reduxerit ad sedes avorum. Praeterea<span
class = "tag">13</span> Senatus Judaeorum, de stirpe Davidis sub
principibus Asmonaeis<span class = "tag">14</span> aristocratiae
<span class = "pagenum">208</span>
speciem tuebatur<span class = "tag">15</span>, quem senatum Herodes
sustulit, caesis patribus praeter<span class = "tag">16</span> Semeam.
Sub eadem fere tempora<span class = "tag">17</span> Jesus Christus Deus
ac Dei filius ex Maria virgine natus est. Interpretes LXXII reddunt pro
voce Schilo, reposita illi, quasi ex littera <span title =
"Hebrew: shin">ש</span> servili significet, quod vel quae et
<span title = "Hebrew: l/h">לה</span> scriptum sit pro
<span title = "Hebrew: l/ch">לך</span>, cum litterae
Echeri<span class = "tag">18</span>
permutabiles sint<span class = "tag">19</span>. Sed ista quidem vis est
scripturae sacrae illata. Postremo David Kimchi, ut caeteris omnibus
acutior videretur<span class = "tag">20</span>, Schilo a Schiliath
derivare conatur, quae vox secundinas significat, quibus involvitur
Embryo, quasi diceret <span title =
"Hebrew: bano (for בְנוֹ ‘beno’)">בַנוֹ</span>
i.e. filius ejus, scilicet matris, quam
interpretationem miror Galatinum<span class = "tag">21</span>
amplecti<span class = "tag">22</span> potuisse.</p>

<div class = "footnote">
<b>1.</b> Genes. 49,&nbsp;10.&nbsp;
<b>2.</b>&nbsp;Alibi: <i>dignitatem</i>.&nbsp;
<b>3.</b>&nbsp;Alii: <i>Juda</i>.&nbsp;
<b>4.</b>&nbsp;Alii: <i>dicam</i>.&nbsp;
<b>5.</b>&nbsp;Alii: <i>distincta</i>.&nbsp;
<b>6.</b>&nbsp;Alibi: <i>qui sceptri</i>.&nbsp;
<b>7.</b>&nbsp;Alii: <i>credunt</i>.&nbsp;
<b>8.</b>&nbsp;1 Regum. 7, 1&nbsp;sqq.&nbsp;
<b>9.</b>&nbsp;Alibi: <i>ad</i>.&nbsp;
<b>10.</b>&nbsp;Deest in aliis codicibus.&nbsp;
<b>11.</b>&nbsp;Alibi: <i>factum</i>.&nbsp;
<b>12.</b>&nbsp;Alius: <i>de gente regia populum</i>.&nbsp;
<b>13.</b>&nbsp;1 Regum 11, 4&nbsp;sqq.&nbsp;
<b>14.</b>&nbsp;Alii: <i>Ammonaeis</i>.&nbsp;
<b>15.</b>&nbsp;Alius: <i>praeferebat</i>.&nbsp;
<b>16.</b>&nbsp;Alius: <i>propter</i>.&nbsp;
<b>17.</b>&nbsp;Alibi: <i>eodem ... tempore</i>.&nbsp;
<b>18.</b>&nbsp;Forte <i>Ehevi</i> (in margine unius codicis).&nbsp;
<b>19.</b>&nbsp;Locus vulneratus.&nbsp;
<b>20.</b>&nbsp;Alibi: <i>videatur</i>.&nbsp;
<b>21.</b>&nbsp;De arcania catholicae veritatis l. 4. c.&nbsp;4.&nbsp;
<b>22.</b>&nbsp;Alibi: <i>complecti</i>.</div>

<p>
SALOMO: Videtis, hujus loci obscuritatem tantam esse, ut ne argumenti
quidem species ulla probabilis elici queat ad Messiam eo tempore
venturum<span class = "tag">1</span> quo natus est Jesus. Jam vero rex
ultimus gentis Judaeorum fuit Zedekias. At tametsi Zorobabel a stirpe
Davidis populo Judaeorum praefuit sub rege Persarum anno mundi ter
millesimo 3432, ejus tamen posteri nulli fuerunt. Principatus vero erat
penes pontifices ex Aaronis gente. Quin etiam Maccabaei ex eodem Aarone
reipublicae dominatum una cum pontificatu tenuerunt usque ad Antigonum,
ultimum Asmonaeorum, centum viginti sex annos. Hunc enim duplici
nomine<span class = "tag">2</span> Christum i.e. unctum, quia rex et
pontifex maximus erat<span class = "tag">3</span>, Herodes, a senatu
populoque Romano, rex Judaeorum appellatus, anno mundi ter millesimo
octingentesimo quarto mactari jussit. Quadragesimo post anno natus est
Jesus. Ex quo intelligitur, sexcentos circiter annos ante Christum
neminem de gente Juda principatum Judaeorum tenuisse, nec posse
vaticinium illud ad Jesum pertinere. Omitto multa, quae Galatinus ex
talmudicis libris sensu plane contrario detorsit, ut<span class =
"tag">4</span> cum Messiam tunc natum scribit, cum aedes sacra
Hierosolymorum exscinderetur, eumque Messiam Romae latere, qui stato
tempore appariturus sit. Quae imperitis fucum fecerunt, cum illam
dicendi rationem allegoriarum plenissimam minus caperent.</p>

<div class = "footnote">
<b>1.</b> Alii: <i>futurum</i>.&nbsp;
<b>2.</b>&nbsp;Alibi: <i>ratione</i>.&nbsp;
<b>3.</b>&nbsp;Deest in aliis codicibus.&nbsp;
<b>4.</b>&nbsp;Alibi: <i>et</i>.</div>

<p>
CURTIUS: Planum est igitur, vos eo loco oraculo<span class =
"tag">1</span> parentis vestri ita haesisse, ut nemo vestrum, qui
hebraica et chaldaica tractatis<span class = "tag">2</span>, sese
expedire potuerit, quae ad Jesum translata luce clariora sunt. Caetera
prosequamur<span class = "tag">3</span>, ne uno tantum loco Judaei
haesisse videantur, ad quem<span class = "tag">4</span>, credo<span
class = "tag">5</span>, illud Esaiae oraculum spectat: <i>Ecce virgo
concipiet et pariet filium, et vocabit<span class = "tag">6</span> nomen
ejus Immanuel<span class = "tag">7</span>.</i> Hoc enim Lucas ad
Christum pertinere docet<span class = "tag">8</span>.</p>

<div class = "footnote">
<b>1.</b> Alii: <i>oraculis</i>.&nbsp;
<b>2.</b>&nbsp;Alius: <i>translantis</i>.&nbsp;
<b>3.</b>&nbsp;Alibi: <i>persequamur</i>.&nbsp;
<b>4.</b>&nbsp;Alibi: <i>ad quae</i>.&nbsp;
<b>5.</b>&nbsp;Alii: <i>cedo</i>.&nbsp;
<b>6.</b>&nbsp;Alius: <i>vocabitur</i>.&nbsp;
<b>7.</b>&nbsp;Jesaiae 7,&nbsp;14.&nbsp;
<b>8.</b>&nbsp;Lucae 1, 31 sqq.</div>

<p>
<span class = "pagenum">209</span>
SALOMO: Esaias nihil unquam de Jesu, multo minus de Maria<span class =
"tag">1</span> matre ipsius suspicatus est. His enim verbis utitur:
<span title = "Hebrew: Hinneh Ha’alma">הִנֵּה הָעַלְמָה</span> i.e. Ecce
juvencula! Neque enim haalma virginem significat, sed eam, cujus vir
amore fruatur, ut etiam nunc Christiani theologi<span class =
"tag">2</span>, qui modo hebraica intelligunt, confiteri coguntur. Nam
ea vox usurpatur a Salomone in canticis amatoriis<span class =
"tag">3</span> de iis, de quibus apud virgines disserere indecorum
fuisset. Itaque amicam vel adolescentulam significat. Argumento est
etiam, quod halmanah viduam appellant<span class = "tag">4</span>, quasi
a viro divisam aut quae<span class = "tag">5</span> virum amisit. At
quoties in sacris litteris agitur de virginibus, agitur autem
saepissime, proprium verbum semper usurpatur, scilicet <span title =
"Hebrew: betula (for בתולה ‘betula’)">בטולה</span> vel <span title =
"Hebrew: na’ara">נְעַרָה</span><span class = "tag">6</span> vel utrumque
conjunctim<span class = "tag">7</span>.</p>

<div class = "footnote">
<b>1.</b> Deest alibi.&nbsp;
<b>2.</b>&nbsp;Hieron. Calvin. in cap. 9 harmon.&nbsp;
<b>3.</b>&nbsp;Cant. 1. 6. Proverb.&nbsp;10.&nbsp;
<b>4.</b>&nbsp;Jesaiae 47 et Ezech. 9 et&nbsp;44.&nbsp;
<b>5.</b>&nbsp;Alibi: <i>quod</i>.&nbsp;
<b>6.</b>&nbsp;Desunt haec duo verba in aliis codicibus.&nbsp;
<b>7.</b>&nbsp;Gen. 24. Levit. 20. Jer. 31. Deuter. 32. 22. Exod. 22.
Judic. 19. 21. 2 Sam. 13. 1 Regum 1. 2. Psalm. 43. Jesaiae 23. 37. Amos
5. 8. Zach. 9. Thren. 2.</div>

<p>
CURTIUS: Cur igitur vox haalma de Rebecca diceretur, priusquam
nupsisset, erat enim pudicissima virgo?</p>

<p>
SALOMO: At eodem capite <span title =
"Hebrew: betula (for בתולה ‘betula’)">בטולה</span>
i.e. virgo diserte adjicitur, ut omnis
ambiguitas tolleretur. Absurdum autem fuisset, Esajam virginis partum
contra naturae leges significare et ambigua voce haalma, quae saepius
unicam significat, in tanto ac tam stupendo prodigio uti voluisse.
Historia vero ipsa aperte declarat, de uxore regis Achas Jesaiam
scripsisse. Nam cum exercitus duorum regum, scilicet Samariae ac Syriae
inferioris, totam Judaeam infestarent, vaticinatur prophetes, uxorem
regis adolescentulam filium parituram ac paulo post utrumque regem de
Judaea discessurum, ut contigit. Nam biennio post Abia<span class =
"tag">1</span>, regis uxor, sic enim Josephus<span class =
"tag">2</span> appellat, peperit Ezechiam, religiosissimum omnium post
Davidem ac fortissimum principem, ac paulo post urbis obsidio soluta
est. Fuisset autem illa inanis spes liberationis ab hostibus regionem
vastantibus, si in nativitatem Jesu i.e. in annum octingentesimum dilata
fuisset.</p>

<div class = "footnote">
<b>1.</b> Alibi: <i>Albia</i>.&nbsp;
<b>2.</b>&nbsp;Antiq. jud. l. 13, 9.</div>

<p>
CURTIUS: Cur igitur Jesaias signum seu prodigium pollicetur? Aut quid
prodigii fuisset, mulierem parere?</p>

<p>
SALOMO: Non dixit vates prodigium, sed signum illud ante liberationem
futurum, quod regina masculum pareret. Nam tribus capitibus puelli
nascituri historiam complectitur; septimo capite puerum nasciturum
scribit et clamatum iri: Immanuel i.e. nobiscum Deus! Sequenti capite
haec scribit: Acceptis testibus gravissimis Uria et Zacharia prophetis:
Accessi, ait, ad filiam prophetae Zachariae (erat enim Abia regina filia
Zachariae, uxor regis Achas), quae conceperat et pepererat filium. Et
dixit Deus ad me: Voca nomen ejus Lamaher schalal chusch bas<span class
= "tag">1</span> i.e. accelera praedam, festina direptionem, quia
priusquam proferre possit! Abi, Immi, i.e, pater mi, mater
<span class = "pagenum">210</span>
mea! tollentur copiae Damasci et Syriae ante regem Samariae, ante regem
Assyriorum etc., quoniam Immanuel, nobiscum Deus est. Nono capite, cum
jam puer Ezechias biennium attigisset, liberatis obsidione civibus:
<i>Puer</i>, inquit, <i>natus est nobis et vocabitur nomen ejus<span
class = "tag">2</span> admirabilis, consiliarius, fortis, pater futuri
saeculi, princeps pacis</i><span class = "tag">3</span>. Quibus verbis
aperte constat, ad Ezechiam regem omnia<span class = "tag">4</span>
pertinere, nihil ad Jesum, quem veteres<span class = "tag">5</span> ex
oraculo Immanuel vocari debuisse querebantur<span class =
"tag">6</span>; hic enim Christiani plerique haeserunt<span class =
"tag">7</span>, quanquam illud inexplicabile est, quod evangelistae
tradunt, Jesum vocatum fuisse Nazaraeum<span class = "tag">8</span>, ut
impleretur, quod scriptum est apud prophetas: <i>Nazaraeus
vocabitur</i>, cum nullus usquam propheta haec<span class =
"tag">9</span> scripserit.</p>

<div class = "footnote">
<b>1.</b> Jesaiae 8,&nbsp;1.&nbsp;
<b>2.</b>&nbsp;Alibi: <i>ipsius</i>.&nbsp;
<b>3.</b>&nbsp;Jesaiae 9, 6&nbsp;sq.&nbsp;
<b>4.</b>&nbsp;Alibi: <i>nomen</i>.&nbsp;
<b>5.</b>&nbsp;Alius: <i>veteri</i>.&nbsp;
<b>6.</b>&nbsp;Justinus qu. 90. 135 ad orthod.&nbsp;
<b>7.</b>&nbsp;Alii: <i>haesitarunt</i>.&nbsp;
<b>8.</b>&nbsp;Matth. 2,&nbsp;23.&nbsp;
<b>9.</b>&nbsp;Alii: <i>hoc</i>.</div>

<p>
CURTIUS: Utrumque nomen et Jesus et Immanuel Christo<span class =
"tag">1</span> aptissime<span class = "tag">2</span> congruit. Jesus
enim salvatorem<span class = "tag">3</span> significat, quia genus
humanum salvaturus esset<span class = "tag">4</span>, ut evangelistes
scripsit<span class = "tag">5</span>. Ac ne quis haereat in eo, quod
Hieronymus et Chrysostomus nihil<span class = "tag">6</span> a prophetis
de nomine Nazaraeo<span class = "tag">7</span> scriptum reperiant<span
class = "tag">8</span>, ex quo suspicantur, aliquot prophetas Judaeorum
fraude intercidisse, nihil ea de re suspicandum, quoniam Nazaraeus
domicilii cognomen est, ubi erat educatus.</p>

<div class = "footnote">
<b>1.</b> Luc. 1.&nbsp;2.&nbsp;
<b>2.</b>&nbsp;Alius: <i>apertissime</i>.&nbsp;
<b>3.</b>&nbsp;Alius: <i>servatorem</i>.&nbsp;
<b>4.</b>&nbsp;Alius: <i>servaturus</i>.&nbsp;
<b>5.</b>&nbsp;Alibi: <i>scribit</i>.&nbsp;
<b>6.</b>&nbsp;Alius: <i>nusquam</i>.&nbsp;
<b>7.</b>&nbsp;Alibi: <i>nomen Nazaraei</i>.&nbsp;
<b>8.</b>&nbsp;Alibi: <i>reperiri</i>.</div>

<p>
FRIDERICUS: Mihi videtur Osiander nomen Jesu non a verbo <span title =
"Hebrew: yasha">יָשַׁע</span>, quod <i>servare</i> significat, deducere
voluisse, sed a sacratissimo Dei nomine <span title =
"Hebrew: YHWH">יהוה</span>, copulata<span class = "tag">1</span>
salutari littera <span title = "Hebrew: shin">ש</span>,
hunc in modum <span title = "Hebrew: Y/H/Sh/W/H">יהשוה</span>,
ut naturam divinam cum humana tunc
conjunctam fuisse intelligamus, cum Jesus nasceretur<span class =
"tag">2</span>.</p>

<div class = "footnote">
<b>1.</b> Alibi: <i>copulatur</i>.&nbsp;
<b>2.</b>&nbsp;Alii: <i>natus est</i>.</div>

<p>
CORONAEUS: Sed ut Salomo oraculi sententiam ad Ezechiam pertinere
acutissime<span class = "tag">1</span> contendat, non video tamen,
Ezechiam vocatum fuisse Immanuelem<span class = "tag">2</span>, multo
minus haec<span class = "tag">3</span> ei congruere: Admirabilis,
consiliarius, Deus fortis, pater futuri saeculi, ut fulciat regnum
Davidis in aeternum, quae verissime Christo Deo conveniunt, ut haec
quoque<span class = "tag">4</span>: <i>Progerminabit virga de radice
Jesse et flos de ramis ejus prodibit, super quem spiritus Dei, spiritus
sapientiae, fortitudinis, scientiae, prudentiae conquiescit</i>, quae
tam dilucide ad Jesum pertinent, ut non futura, sed praesentia, non
umbram, sed rem ipsam Esaias acu tetigisse videatur.</p>

<div class = "footnote">
<b>1.</b> Alii: <i>argutissime</i>.&nbsp;
<b>2.</b>&nbsp;Alius: <i>Immanuel</i>.&nbsp;
<b>3.</b>&nbsp;Jesaiae 9,&nbsp;7.&nbsp;
<b>4.</b>&nbsp;Jesaiae 11, 1 sqq.</div>

<p>
SALOMO: Quae Esaias praedixerat, filium regi, nasciturum, biennio post
contigisse videmus ex<span class = "tag">1</span> ipsius prophetae
verbis, quando<span class = "tag">2</span> sequente capite: <i>Puer</i>,
inquit, <i>natus est nobis et filius datus est nobis</i>
<span class = "pagenum">211</span>
etc. Neque enim lingua hebraica patitur eo loco praeteritum usurpari pro
futuro, grammatici omnes Hebraeorum reclamant.</p>

<div class = "footnote">
<b>1.</b> Alius: <i>in</i>.&nbsp;
<b>2.</b>&nbsp;Alibi: <i>quae</i>.</div>

<p>
CORONAEUS: Cur igitur puerum Ezechiam Dei nomine appellaret?</p>

<p>
SALOMO: Vox Hebraica <span title = "Hebrew: él">אל</span> nihil aliud
significat, quam robustum et potentem. Declarat igitur Esaias, Ezechiam
heroëm non modo magnanimum, potentem, pacificum ac prudentem in
republica gerenda, sed et pium ac religiosum futurum, ut quidem<span
class = "tag">1</span> princeps exstitit omnium post Davidem pietate,
prudentia, consilio, virtutibus omnibus clarissimus.</p>

<div class = "footnote">
<b>1.</b> Alibi: <i>quemadmodum</i>.</div>

<p>
FRIDERICUS: Mirum videri non debet, si Judaei oracula aliquantum obscura
alio detorquent, cum ea ipsa, quae nihil obscuritatis habent, sed in
perspicua luce posita sunt, argutiarum caligine obruere ac solis ipsius
splendorem obvelare conentur. Quanquam innumerabilia sunt ejus rei
oracula, quibus vaticinium illud Jeremiae<span class = "tag">1</span>
confirmat: <i>Ecce</i>, inquit dominus, <i>veniet dies, ut excitem
germen justum Davidi; regnabit rex prudenter ac juste imperabit, in
diebus ejus servabitur Juda et Israël cum securitate florebit, et hoc
nomen ejus, quo vocabunt eum Deus aeternus justitia nostra.</i> Utitur
insuper<span class = "tag">2</span> sacratissimo nomine <span title =
"Hebrew: YHWH">יהוה</span>, quod nulli creaturae communicabile est, unde
colligit acutissimus quidam theologus<span class = "tag">3</span> ex hoc
Hieremiae loco, Messiam Deum futurum, quae<span class = "tag">4</span>
ad Ezechiam nullo modo referri possunt, cum ante mortuus esset, quam
Hieremias nasceretur.</p>

<div class = "footnote">
<b>1.</b> Jerem. 23 et&nbsp;33.&nbsp;
<b>2.</b>&nbsp;Deest in alio codice.&nbsp;
<b>3.</b>&nbsp;Calvinus.&nbsp;
<b>4.</b>&nbsp;Alibi: <i>quae ... potest</i>.</div>

<p>
SALOMO: Haec ad Zorobabelem, principem regiae stirpis, pertinere,
sequentia declarant, quoniam hic populum de captivitate Babylonica in
Judaeam reduxit. Id<span class = "tag">1</span> autem<span class =
"tag">2</span>, quod Fridericus subjecit ex Hieremia: <i>Vocabunt eum
Deus aeternus</i>, nusquam in ullis exemplaribus legi: <i>Vocabunt
eum</i>, sed vox <span title = "Hebrew: Yikre’u">יִקְרְאוּ</span> h.e.
clamabunt sive alta<span class = "tag">3</span> voce dicet populus: Deus
est justitia nostra! Quae phrasis hebraica est frequens in sacris
litteris et ab eodem Hieremia paulo post usurpata<span class =
"tag">4</span>: <i>In diebus illis</i>, inquit, <i>servabitur<span class
= "tag">5</span> Juda, Hierosolyma otium colet et vocabitur Deus
aeternus justitia nostra.</i> Nam utroque loco adjectum est nomen
Jehovah. Quis autem tam ineptus est, ut Dei nomen urbi tribuat?
Consimilis est locutio haec: Et vocavit<span class = "tag">6</span>
Jacob aram: fortis Deus Israëlis<span class = "tag">7</span>. Item apud
Ezechielem<span class = "tag">8</span>: <i>Et Hierusalem vocabitur Deus
aeternus nomen ejus</i> i.e. <span title = "Hebrew: YHWH">יהוה</span>
per Mappik in <span title = "Hebrew: mappik heh">הּ</span>, quod
foemininum sonat, non masculinum. Videtis, in quos errores linguae
sanctae ignoratio deploranda theologos christianos adegerit<span class =
"tag">9</span>.</p>

<div class = "footnote">
<b>1.</b> Alibi: <i>Quod</i>.&nbsp;
<b>2.</b>&nbsp;Desunt duo haec verba in alio codice.&nbsp;
<b>3.</b>&nbsp;Alibi: <i>elata</i>.&nbsp;
<b>4.</b>&nbsp;Jerem. 33,&nbsp;16.&nbsp;
<b>5.</b>&nbsp;Alius: <i>separabitur</i>.&nbsp;
<b>6.</b>&nbsp;Alibi: <i>vocabat</i>.&nbsp;
<b>7.</b>&nbsp;Genes. 33,&nbsp;20.&nbsp;
<b>8.</b>&nbsp;Ezech. 25, 3&nbsp;sqq.&nbsp;
<b>9.</b>&nbsp;Alii: <i>adegit</i>, vel: <i>redegerit</i>.</div>

<p>
<span class = "pagenum">212</span>
FRIDERICUS:<span class = "tag">1</span> Mirabiles argutiae conflantur a
Judaeis non tam ignaris, quam pervicacibus, ut perspicua scripturae
sacrae loca quasi atramento sepiae<span class = "tag">2</span> suffusa
delitescant<span class = "tag">3</span>. Caetera videamus.</p>

<div class = "footnote">
<b>1.</b> Alii: CURTIUS.&nbsp;
<b>2.</b>&nbsp;Alii: <i>saepius</i>.&nbsp;
<b>3.</b>&nbsp;Alii: <i>deleant</i>.</div>

<p>
CURTIUS:<span class = "tag">1</span> Locus est in libro psalmorum<span
class = "tag">2</span>: <i>Dixit dominus domino meo, sede a dextris
meis</i>; quo Christus ipse indominatam Judaeorum pervicaciam apte
convincit, ut Messiam Deum esse doceret: <i>Si David</i>, inquit<span
class = "tag">3</span>, <i>vocat Christum dominum, quomodo filius ejus
esset?</i> tunc enim<span class = "tag">4</span> obticuisse scribit.</p>

<div class = "footnote">
<b>1.</b> Qui habent antea CURTIUS pro FRIDERICUS, omittunt hîc
CURTIUS.&nbsp;
<b>2.</b>&nbsp;Psalm. 109 (110),&nbsp;1.&nbsp;
<b>3.</b>&nbsp;Matth. 22,&nbsp;40.&nbsp;
<b>4.</b>&nbsp;Addunt alii: <i>Matthaeus</i>.</div>

<p>
SALOMO: Probabile est, illos obticuisse<span class = "tag">1</span>, ne
ineptire in re tam futili<span class = "tag">2</span> viderentur, primum
quia hic psalmus non est Davidis. Sunt enim psalmorum auctores decem,
quos enumerat R. David Kimchi in hebraicis commentariis ad psalmum
primum. Hic autem psalmus est ordine CIX, ac in fine psalmi LXXII haec
verba subjiciuntur: Finis orationum Davidis<span class = "tag">3</span>.
Ex quo intelligitur, consequentes psalmos non esse Davidis, nam in eo
vim argumenti collocarunt, quod haec verba Davidis esse arbitrantur<span
class = "tag">4</span>.</p>

<div class = "footnote">
<b>1.</b> Alii: <i>obmutuisse</i>.&nbsp;
<b>2.</b>&nbsp;Alius: <i>subtili</i>.&nbsp;
<b>3.</b>&nbsp;Addunt alii: <i>filii Isai</i>.&nbsp;
<b>4.</b>&nbsp;Alii: <i>arbitrarentur</i>.</div>

<p>
FRIDERICUS: Cur igitur inscribitur psalmus Davidis?</p>

<p>
SALOMO: Omnia exemplaria hebraica<span class = "tag">1</span> vacant hac
epigraphe, ut psalmus centesimus trigesimus septimus, tametsi a Latinis
inscribitur psalmus Davidis, nihilominus quingentesimo<span class =
"tag">2</span> fere anno post scriptus est, i.e. post reditum ab exilio
Babylonis, ut illa declarant: <i>super flumina Babylonis</i>. Sed cum
inter decem autores psalmorum David caeteros dignitate superaret,
inscriptio totius libri tributa ei est, tametsi de psalmis centum
quinquaginta haud plures octodecim a Davide conscripti ferantur.
Quanquam si psalmus ille Davidis esset, christiani tamen theologi
argumentum illud Christi frigere<span class = "tag">3</span>
tradunt<span class = "tag">4</span>; quia fieri potuisse ajunt, ut
Christus Jesus<span class = "tag">5</span> Messias futurus Davidem
opibus ac potentia longe superaturus fuerit.</p>

<div class = "footnote">
<b>1.</b> Alii: <i>Ebraeorum</i>.&nbsp;
<b>2.</b>&nbsp;Alii: <i>quinquagesimo</i>.&nbsp;
<b>3.</b>&nbsp;Alibi: <i>frigide</i>.&nbsp;
<b>4.</b>&nbsp;Calvinus in harmonia (hom. ev.) in cap. 22 Matth.&nbsp;
<b>5.</b>&nbsp;Alii: <i>sive</i>.</div>

<p>
CURTIUS: Quae theologorum christanorum auctoritate probantur<span class
= "tag">1</span>, unumquemque probare oportet<span class =
"tag">2</span>. Qui<span class = "tag">3</span> profecto locis omnibus
Christi deitatem asserunt et de hoc psalmo Davidis convincunt, vocem
Adonai Deo soli convenire, ut de Messia tunc futuro illud interpretandum
sit.</p>

<div class = "footnote">
<b>1.</b> Alius: <i>Qui ... autoritatem probant, ubique</i>&nbsp;etc.&nbsp;
<b>2.</b>&nbsp;Alii addunt: <i>si probant</i>&nbsp;etc.&nbsp;
<b>3.</b>&nbsp;Deest in aliis codicibus.</div>

<p>
SALOMO: Vox Adonai per <span title = "Hebrew: kamatz">ָ </span><span
class = "tag">1</span> creatori tribuitur, per <span title =
"Hebrew: patach">ַ </span><span class = "tag">2</span> vero creaturae,
ut grammaticis notum est. At in hoc psalmo nec patach nec kamez
scribitur: sed hoc modo <span title = "Hebrew: le’adonee">לְאְדֹנִי</span>,
quae vox nunquam creatori tribuitur. Ac tametsi psalmi scripti fuissent
hebraice sine vocabulis notis, cum interpretatio graeca prodiit<span
class = "tag">3</span>, ut ex infinitis locis intelligitur, ac
potissimum ex psalmo
<span class = "pagenum">213</span>
trigesimo et quadragesimo sexto, nihilominus tamen ex ipsa
prolatione<span class = "tag">4</span> nec kamez, nec patach in
penultima syllaba percipi potest.</p>

<div class = "footnote">
<b>1.</b> I.e. kamez.&nbsp;
<b>2.</b>&nbsp;I.e. patach.&nbsp;
<b>3.</b>&nbsp;Alii: <i>cum interpretatione graeca prodiit</i>.&nbsp;
<b>4.</b>&nbsp;Alius: <i>interpretatione</i>.</div>

<p>
CORONAEUS: Quis melius psalmum interpretari aut<span class =
"tag">1</span> scire potuit, quam Christus ipse?</p>

<div class = "footnote">
<b>1.</b> Alibi: <i>ac</i>.</div>

<p>
SALOMO: Profecto quam plurima loca in sacris litteris in aliam
sententiam imperite<span class = "tag">1</span> detorta videraus, ut
illud: <i>In omnem terram exivit sonus eorum</i><span class =
"tag">2</span>, quod apostolis tributum est, cum tamen de sideribus et
coelis illic agatur. Et illud: <i>Minuisti eum paulo minus</i><span
class = "tag">3</span> ab angelo ad Christum referunt, qui tamen, si
minor angelis fuisset, Deus nullo modo esse potuisset.</p>

<div class = "footnote">
<b>1.</b> Alibi: <i>immerite</i>, vel: <i>impie</i>.&nbsp;
<b>2.</b>&nbsp;Ps. 19 (18),&nbsp;5.&nbsp;
<b>3.</b>&nbsp;Ps. 8, 6 (cf. Hebr. 2, 7).</div>

<p>
CURTIUS: Vox <span title = "Hebrew: me’elohim">מֵאֱלֹהִים</span>
significat: a Deo, ut sit sensus: Christum, tametsi patri aequalis quoad
divinitatem, eo tamen fuisse inferiorem sit quoad humanitatem.</p>

<p>
SALOMO: Hanc interpretationem funditus evertit uterque Chaldaeus
interpres, qui vocem hebraicam reddunt<span class = "tag">1</span>
chaldaice <span title = "Hebrew: me’elohim">מאלהים</span> i.e. ab
angelis, quam LXXII interpretes reddunt: <span title =
"Greek: par’ angelous">παρ᾽ ἀγγέλους</span>, ut ambiguitas
<span title = "Greek: tou">τοῦ</span>
<span title = "Hebrew: elohim">אֱלֹהִים</span> quae in
Deum et angelos convenit, omnino tolleretur. Agitur enim de hominis<span
class = "tag">2</span> dignitate et praestantia, cui cum Deus omnia
subjecisset<span class = "tag">3</span>, angelis tamen paulo inferiorem
fecit. Consimile est illud: <i>Foderunt manus meas et pedes
meos</i><span class = "tag">4</span>, quae plane desunt Hebraeis<span
class = "tag">5</span>. Sic enim scriptum est: <span title =
"Hebrew: Adat mere’im hikkifuni ki sevavuni khelavim ka’ari yaday veraglay">עֲדַת
מְרֵעִים הִקִּיפוּנִי כִי סְ בָבוּנִי כְלָבִים כָּאֲרִי יָדַי
וָרַגְלָי:</span> i.e. <i>Congregatio impiorum offendit me, sicut leo
manus meas et pedes meos.</i> Chaldaeus vero interpres Jonathan hoc modo
reddidit: <i>Congregatio impiorum obsedit me, mordentes sicut leones,
manus meas et pedes meos.</i> Vox enim <span title =
"Hebrew: ka’ari">כַאֲרִי</span> in
<span title = "Hebrew: ka’aru">כַאֲרוּ</span>
mutata est, ut David Kimchi copiosissime docet, ut ad manuum et pedum
confixionem crucifigi<span class = "tag">6</span> accommodarent.</p>

<div class = "footnote">
<b>1.</b> Alibi: <i>reddit</i>.&nbsp;
<b>2.</b>&nbsp;Alii: <i>hujus</i>.&nbsp;
<b>3.</b>&nbsp;Alibi: <i>subjunxisset</i>.&nbsp;
<b>4.</b>&nbsp;Ps. 22 (21),&nbsp;17.&nbsp;
<b>5.</b>&nbsp;Haec quatuor verba omittit alius codex.&nbsp;
<b>6.</b>&nbsp;Alius: <i>crucifixionem</i>.</div>

<p>
FRIDERICUS: Imo verius est, a Masoretis recentioribus verbum
<span title = "Hebrew: ka’aru">כארו</span> in
<span title = "Hebrew: ka’ari">כארי</span>
mutatum<span class = "tag">1</span> esse, propter
litterarum affinitatem. Argumento sit, quod interpretes LXXII, qui jussu
Ptolomaei Philadelphi regis ex Ebraeis biblia graeca fecerunt, verbum
graecum <span title = "Greek: ôruxan">ὤρυξαν</span> i.e. foderunt, non
inseruissent pro vocibus <span title = "Greek: hôsper leôn">ὥςπερ
λέων</span>, quae nullam inter se affinitatem habent.</p>

<div class = "footnote">
<b>1.</b> Alius: <i>corruptum</i>.</div>

<p>
SALOMO: Agnosco illud utilitatis habere veterem interpretum LXXII
interpretationem, ut quid in altera mutare licet, in altera non liceat,
propter hebraicae et graecae linguae dissimilitudinem, ut cum Moses
scripsisset, Israëlitas annos 430 in Aegypto transegisse, interpretes
LXXII reddiderunt eundem numerum. Sed quia vox <span title =
"Greek: tetrakosiôn">τετρακοσίων</span> similis est voci <span title =
"Greek: triakosiôn">τριακοσίων</span>, plerique trecentos emendari
putant oportere, quia vix annos 140 in Aegypto
<span class = "pagenum">214</span>
transegisse videantur, si aetates cujusque colligas<span class =
"tag">1</span>. Nihil tamen immutandum venit, cum hebraicae dictiones
integrae nullam sui diminutionem patiantur, sed a foederibus cum
Abrahamo percussis et promissione ei divinitus facta usque ad exitum
ex<span class = "tag">2</span> Aegypto numerus sibi constat, ut omnes
intelligant, per Aegyptum secretiori sensu intelligi terrestre
domicilium. Necesse est igitur, ad Hebraeorum fontes<span class =
"tag">3</span>, si quid ambigitur in Graecis, redire. Atque ex eo
intelligitur, quanta fide et integritate majores nostri sacras litteras
incorruptas nobis reliquerint. Nam cum antea vocalibus, punctis,
accentibus ac versuum distinctionibus scriptura vacaret, theologi post
extremum templi excidium ac potissimum Ben Asser et Ben Naphthali,
principes<span class = "tag">4</span> Masoretarum, libros singulis
capitibus, capita versibus, versus distinctionibus, distinctiones
syllabis, syllabas vocalibus et accentibus denotarunt. Nec eo tamen<span
class = "tag">5</span> contenti, versus omnes numero complexi sunt, et
libri cujusvis medium designarunt, ne quid usquam addi aut detrahi
posset, ut librum Geneseos versus 1534<span class = "tag">6</span>
complecti notarunt, ac libri medium in his verbis esse: <i>In gladio tuo
vives.</i> Idem in caeteris libris fecisse videmus, in psalmis
accuratius. In quatuor enim libros et illo in capita distinxerunt, et
versum, qui medius est omnium librorum, notarunt<span class =
"tag">7</span>. Numerus autem versuum quinque librorum Mosis est 5845,
prophetarum 9294<span class = "tag">8</span>, hagiographorum 8664<span
class = "tag">9</span>. Ac ne quid additum aut detractum esse videri
possit, Ptolomaeus Philadelphus sacras tabulas Hebraeorum in graecam
linguam transferri maximis sumptibus mandavit, trecentis amplius annis
antequam<span class = "tag">10</span> Jesus nasceretur, ad idque
conficiendum viros LXXII ex duodecim tribubus selectissimos accessere
non dubitavit. Accessit etiam triplex interpretatio Chaldaica, una
Onkeli<span class = "tag">11</span>, quem Latini Aquilam vocant, qui
floruit ante secundi templi excidium, altera Jonathanis<span class =
"tag">12</span>, qui a Graecis eadem nominis significatione Theodotio
detur et floruit ante Jesum annos quadraginta duo. Tertia est<span class
= "tag">13</span> Hierosolymitana, post excidium templi, quae fusior est
et cum paraphrasi, ut quod in scripturis obscure aut<span class =
"tag">14</span> ambigue dictum erat, planius ac melius intelligeretur:
ut immerito<span class = "tag">15</span> Hieronymus queratur, quaedam
loca bibliorum, quae deitatem Jesu continebant, ab interpretibus LXXII
omissa fuisse, ut gratiorem et acceptiorem redderet<span class =
"tag">16</span> suam, quam veterem, a quibus omnia corrasit<span class =
"tag">17</span>, interpretationem. Quae autem ad
<span class = "pagenum">215</span>
historiam pertinent, ut octo versus postremi librorum<span class =
"tag">18</span> Mosis, a Josua scripti traduntur, ut duodecim versus
postremi libri Josuae a Samuele, qui etiam librum Judicum ex antiquitate
majorum collegit et Samuelis primum librum usque ad caput vigesimum
quintum. Libros autem Regum magna sui parte Hieremiam scripsisse ajunt,
scilicet duos posteriores, uti a majoribus collectos acceperat, ut
Esdram librum Paralipomenon<span class = "tag">19</span>, in quibus
continentur libri Hananiae, Nathanis et Gadi prophetarum.</p>

<div class = "footnote">
<b>1.</b> Cahal cum patre Levi descendit in Aegyptum, vixit autem ille
annos 133. Ejus filius Amram vixit annos 137. Moses, filius Amram, natus
erat annos 80, cum eduxit populum. Demus, Cahal, cum in Aegyptum
descendit, annum vigesimum attigisse, et cum genuit Amram, annum 30
explevisse, detrahendi erunt anni 100, qui absorbentur in annis Amram,
quem si demus fuisse annorum 40, cum genuisset Mosen, summa erat annorum
140. (Theod. Beza.)&nbsp;
<b>2.</b>&nbsp;Alius: <i>ab</i>.&nbsp;
<b>3.</b>&nbsp;Alibi: <i>fontem</i>.&nbsp;
<b>4.</b>&nbsp;Alibi: <i>princeps</i>.&nbsp;
<b>5.</b>&nbsp;Deest in aliis codicibus.&nbsp;
<b>6.</b>&nbsp;Alibi: <i>1504</i>.&nbsp;
<b>7.</b>&nbsp;Versus medius est in psalmo 77, 35: Deus excelsus
redemptor eorum&nbsp;est.&nbsp;
<b>8.</b>&nbsp;Alii: <i>9224</i>.&nbsp;
<b>9.</b>&nbsp;Alii: <i>8064</i>.&nbsp;
<b>10.</b>&nbsp;Alii: <i>quam</i>.&nbsp;
<b>11.</b>&nbsp;Alii: <i>Onkelosi</i>.&nbsp;
<b>12.</b>&nbsp;Alii: <i>Jonathani</i>.&nbsp;
<b>13.</b>&nbsp;Deest in aliis codicibus.&nbsp;
<b>14.</b>&nbsp;Alibi: <i>et</i>.&nbsp;
<b>15.</b>&nbsp;Alius: <i>merito</i>.&nbsp;
<b>16.</b>&nbsp;Alius: <i>redderent</i>.&nbsp;
<b>17.</b>&nbsp;Idem: <i>corraserunt</i>.&nbsp;
<b>18.</b>&nbsp;Alibi: <i>libri</i>.&nbsp;
<b>19.</b>&nbsp;Vid. postremum (50) caput libri primi Paralipom.</div>

<p>
FRIDERICUS: Sed cum de sacris litteris agit Salomo, nihil de tabulis
Novi Testamenti. At vetera Testamenta jubentur valere apertis Novi
Testamenti tabulis, ut novis pactibus, novis legibus, novis foederibus
vetera semper cessisse videmus.</p>

<p>
SALOMO: Demus illud de testamentis ac foederibus, modo sit idem
posterioris, qui prioris autor Testamenti, nec falsae sint aut suspectae
tabulae. At Novum Testamentum Christianorum non est ejus, qui prima
foedera in monte Horebi scripsit et promulgavit, non coram septem
testibus puberibus masculis, sed coram sexcentis millibus testium
praeter foeminas, servos et peregrinos. Novum autem Testamentum,
qualecunque aut cujusque sit, nemo affirmare potest. In eo tamen tot ac
tam multa detracta, addita, suspecta, commutata<span class =
"tag">1</span> videmus, ut lectionum varietates habeat plus quam
trecentas. Nec tantum litteris aut<span class = "tag">2</span> syllabis
aut dictionibus, sed etiam periodis aut integris capitibus additis,
mutatis, detractis. Argumento sit, quod Epiphanius scribit, exemplo
Marcionis, Johannis discipuli, duo priora Lucae capita defuisse: in
quibus tamen ea continentur, quae nusquam ab<span class = "tag">3</span>
aliis scriptoribus prodita fuere, scilicet angeli legatio ad Mariam,
partus virginis stupendus, magorum ab extremis oris profectio in<span
class = "tag">4</span> Judaeam, stella praeeunte ad ea loca stabulorum,
in quibus virgo peperisset. Fuit autem Marcio Johannis evangelistae
discipulus, vir imprimis Christianorum studiosissimus, quippe qui
sestertia quadringenta in ecclesiam christianam profudit, qui quo
propius aberat ab elementis reipublicae christianae, eo minus a rerum
gestarum veritate potuit aberrare. Is ergo totum<span class =
"tag">5</span> Lucae evangelium ut plane corruptum rejiciebat, ut quidem
Tertullianus<span class = "tag">6</span> scribit.</p>

<div class = "footnote">
<b>1.</b> Alius: <i>subjecta, commentata</i>.&nbsp;
<b>2.</b>&nbsp;Alibi: <i>ac</i>.&nbsp;
<b>3.</b>&nbsp;Alibi: <i>nunquam de</i>.&nbsp;
<b>4.</b>&nbsp;Alii: <i>ad</i>.&nbsp;
<b>5.</b>&nbsp;Alibi: <i>omnino tum</i>.&nbsp;
<b>6.</b>&nbsp;Contra Marcionem.</div>

<p>
CORONAEUS: Marcioni, haeresiarcharum maximo, fides omnis jure derogatur,
cum ab isto<span class = "tag">1</span> evangeliorum corruptore
Manichaei errorum fontes ac flumina in universum orbem derivarint, ut
non immerito Tertullianus scripserit, unam epistolam Pauli ad
Philemonem<span class = "tag">2</span> falsarias Marcionis manus
evasisse ob sui brevitatem, quam ab eodem corruptam esse querebatur
Epiphanius.</p>

<div class = "footnote">
<b>1.</b> Alibi: <i>ipso</i>.&nbsp;
<b>2.</b>&nbsp;Desunt duo haec verba in alio codice.</div>

<p>
<span class = "pagenum">216</span>
SALOMO: Nihil ad Marcionis opinionem confirmandam valent illa duo priora
capita Lucae, nec verisimile est, caeteros evangelistas legationem illam
coelestem, partum virgineum, stellam magorum ducem<span class =
"tag">1</span>, denique res omnium maximas fuisse praetermissuros, cum
levissima quaeque complectantur ac saepe<span class = "tag">2</span>
iidem eadem repetant, usque ad dysenteriae et haemorrhagiae curationem.
Aliud etiam est argumentum, duo priora illa capita Lucae scriptis
adjecta fuisse, quod tertium caput, quasi totius historiae
praefatio<span class = "tag">3</span>, sic incipit: Anno quinto et
decimo imperii Tiberii Caesaris, Pontio Pilato praeside Judaeae,
Tetrarcha vero Galilaeae Herode, Philippi fratre Tetrarehae Barcoae et
Abilenes, sub pontificibus Hanna et Caiapha factum est verbum domini ad
Johannem etc. Haec initia sunt prophetarum ac historicorum fere
omnia<span class = "tag">4</span> communia. Sic enim incipiunt Daniel,
Ezechiel, Hoseas, Michaeas, Zephanias<span class = "tag">5</span>,
Zacharias, Esdras, quos imitatus Lucas, initium hoc futurae historiae
fecerat, ut satis perspicuum, duo priora capita alterius esse potius,
quam auctoris.</p>

<div class = "footnote">
<b>1.</b> Alii: <i>stellas ... duces</i>.&nbsp;
<b>2.</b>&nbsp;Alii: <i>saepius</i>, vel: <i>saepissime</i>.&nbsp;
<b>3.</b>&nbsp;Alius: <i>prolusio</i>.&nbsp;
<b>4.</b>&nbsp;Deest in alio codice.&nbsp;
<b>5.</b>&nbsp;Alii: <i>Sophonias</i>.</div>

<p>
FRIDERICUS: Particula autem<span class = "tag">1</span> <span title =
"Greek: de">δὲ</span> initio posita satis declarat, ad praecedentia
pertinere<span class = "tag">2</span>.</p>

<div class = "footnote">
<b>1.</b> Deest alibi.&nbsp;
<b>2.</b>&nbsp;Addunt alii: <span title = "Greek: edei de">ἔδει
δὲ</span>.</div>

<p>
OCTAVIUS: Nihil habeo, quod ea de re statuere possim<span class =
"tag">1</span>, sed memini me in sacris litteris Alcorani legisse,
legationem illam angeli ad virginem Mariam et ea, quae de partu virgineo
feruntur, plurimum tamen a Lucae scriptis discrepantia. Sic enim Gabriel
ad Mariam inducitur a Muhammede: O Maria, omnibus mulieribus ac
viris<span class = "tag">2</span> splendidior, purior ac jucundior, tibi
gaudium summi nuncio, cum verbo Dei, cui nomen est Jesus Christus, vir
optimus ac sapiens ab universitatis creatore mittitur. Ad quem illa:
Virum non attigi, Deus aeterne, quomodo pariam? Huic angelus: Omnia,
inquit, Deo facilia sunt. Ipse filium tuum divina virtute augebit,
librum legis, verum evangelium<span class = "tag">3</span> docebit,
coecos et mutos curabit, leprosos mundabit, mortuos excitabit, vetus
Testamentum confirmabit.</p>

<div class = "footnote">
<b>1.</b> Alius: <i>Nihil ea de re statuere possum</i>.&nbsp;
<b>2.</b>&nbsp;Alius: <i>Omnibus utrique ac mulieribus</i>.&nbsp;
<b>3.</b>&nbsp;Alius: <i>librum legiferum et evangelium</i>.</div>

<p>
SALOMO: Fateor quidem, Muhammedem subjecta illa Lucae capita legisse
forsitan aliter, quam scripta sint<span class = "tag">1</span>, cum
infinita sit scripturarum varietas. Sed quod attinet ad particulam autem
initio capitis tertii, facilius fuit ei, qui duo capita subjecerat,
inserere, quam virgineos conceptus et partus, repugnante natura,
philosophis persuadere.</p>

<div class = "footnote">
<b>1.</b> Alibi: <i>sunt</i>.</div>

<p>
TORALBA: Non tam mirabilis mihi videtur partus virgineus, quam piscium,
avium, reptilium examina, quae prius demonstrata sunt, sine patre
repente prodire. Audistis Fridericum narrantem, daemonum ac foeminarum
concubitus et amplexus foecundos, idque tam usitatum esse, ut non tantum
<span class = "pagenum">217</span>
Augustinus<span class = "tag">1</span> impudentes judicet, qui dubitent,
sed etiam Thomas Aquinas et caeteri fere theologi communi quadam
sententia foeminarum partus a daemonibus conceptos ut rem omnium
certissimam asseverarint, quae a Joanne et Francisco Pico<span class =
"tag">2</span>, philosophorum saeculi sui doctissimis, confirmantur.
Quae si vera sunt, quid mirum, si virgo sine hominis concubitu, angeli
officio concepit ac peperit? Accedit illud, quod non solum stirpes et
animantia pleraque sine ullo semine ex intimo terrae ac sinu ac utero
prodeunt, sed etiam id ipsum de hominibus pingui solo, calore coelesti
temperato factum, Anaximander, Empedocles, Anaxagoras, Plato ac tota
Arabum schola, auctore Avicenna, confirmant<span class = "tag">3</span>;
inter historicos auctores Diodorus Siculus, Pausanias, Justinus, Strabo,
denique Aristoteles<span class = "tag">4</span> ipse in eadem sententia
fuisse videtur, ut omittamus poetas, apud quos nihil frequentius. Quin
etiam Maro, Varro, Plinius, Solinus, Justinus, Strabo, Columella, Silius
Italicus<span class = "tag">5</span> equas Lusitaniae saepius sine
maribus concipere ac parere, sed pullos ita natos triennium non excedere
tradunt. Incredibilis est, inquit Varro, foetura in Lusitania, sed tamen
vera, equos vento concipere, de quibus Maro:</p>

<div class = "verse close">
Ore omnes verso in Zephyrum stant rupibus altis<br>
Exoptantque leves auras et saepe sine ullis<br>
Conjugiis vento gravidae, mirabile dictu.</div>

<p class = "close">
Id quod Homerus antea de Achillis equis scriptum reliquerat. Non igitur
tam mirabilis videri debet virginis partus.</p>

<div class = "footnote">
<b>1.</b> De civ. Dei l.&nbsp;18.&nbsp;
<b>2.</b>&nbsp;Joh. Picus in positionibus; Franciscus Picus l. 4
praelect c.&nbsp;4.&nbsp;
<b>3.</b>&nbsp;Plutarchus de placitis philos; Plato in Protagora,
Politico, Menexeno, Critia.&nbsp;
<b>4.</b>&nbsp;Probl. sect. 10 et l. 2 de republ.&nbsp;
<b>5.</b>&nbsp;Virgilius in Georgicis, Ovidius in Metamorph. Arrianus l.
3 de venat. Varro de re rustica. Plinius hist. nat. 1, 30. Solinus cap.
44. Columella l. 6.</div>

<p>
SENAMUS: Demus haec, tametsi rarius accidunt, fieri tamen posse,
non<span class = "tag">1</span> repugnante natura; sed contra naturam
est, ut Christus natus sit utero virginis plane concluso, contra quam
Tertullianus scribit, virginem patefacti<span class = "tag">2</span>
corporis lege peperisse, quod omnes theologorum scholae coarguere non
dubitarunt, quia Dei et hominis naturam in Christo unitam<span class =
"tag">3</span> naturae lege solutam fecerant<span class =
"tag">4</span>.</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Alibi: <i>patefactam</i>.&nbsp;
<b>3.</b>&nbsp;Alibi: <i>naturae in Christo unitae</i>; vel: <i>naturam
in Christo unitam</i>.&nbsp;
<b>4.</b>&nbsp;Alii: <i>fecerunt</i>.</div>

<p>
OCTAVIUS: Ismaëlitae Christum nec Deum nec Dei filium fuisse asseverant.
Sic enim in sacris Alcorani litteris scribitur: Multi mentiuntur, Deum
habere filium. Item<span class = "tag">1</span>: Dic illis constanter,
Deum esse unum, incorporeum, qui nec genuit, nec genitus est, nec habet
quemquam sui similem, Jesum virum optimum esse et faciem<span class =
"tag">2</span> omnium populorum, qui etiam Ruach<span class =
"tag">3</span> dicitur, quod<span class = "tag">4</span> ipsi spiritum
et ventum Dei interpretantur. Illud tamen confitentur, Christum ex
virgine natum, cujusmodi plures esse putant, quos vulgari sermone
Nephlis Ogli, Britanni Merlinos, Germani Wechselkinder
<span class = "pagenum">218</span>
appellant. Quin etiam in Hispaniola<span class = "tag">5</span>
occidentalis Indiae persuasum erat, Concotonem Deum cum foeminis
concumbere et qui ex eo concubitu nascerentur, duplici corona insignes
esse. Quae antiquissima opinio veterum videtur fuisse, ut superius
Toralba disseruit. Sic enim Josephus<span class = "tag">6</span>: Multi,
inquit, angeli Dei mulieribus misti contumeliosos filios genuerunt,
<span title =
"Greek: polloi gar angeloi Theou gunaixi summignumenoi hubristas egennêsan paidas">πολλοὶ
γὰρ ἄγγελοι Θεοῦ γυναιξὶ συμμιγνύμενοι
ὑβριστὰς ἐγέννησαν παιδάς</span>.</p>

<div class = "footnote">
<b>1.</b> Azora&nbsp;121.&nbsp;
<b>2.</b>&nbsp;Alius: <i>facem</i>.&nbsp;
<b>3.</b>&nbsp;Alii: <i>Ruella</i>.&nbsp;
<b>4.</b>&nbsp;Alii: <i>quem</i>.&nbsp;
<b>5.</b>&nbsp;Alius: <i>Hispania</i>.&nbsp;
<b>6.</b>&nbsp;Josephus libr. 2 Antiquit. Augustinus in c. 2
Genes.</div>

<p>
FRIDERICUS<span class = "tag">1</span>: Cur Ismaëlitae Christum ex
virgine natum Dei verbum et spiritum appellant, si tantummodo putant,
virum optimum fuisse?</p>

<div class = "footnote">
<b>1.</b> Duae hae sequentes Friderici et Octavii interlocutiones desunt
in alio codice.</div>

<p>
OCTAVIUS: Christum quidem prophetis omnibus ac Muhammede longe
superiorem esse, Ismaëlitae agnoscunt. Sic enim scribitur<span class =
"tag">1</span> Deum Judaeis dixisse, Christum Mariae filium, cui dedimus
evangelium, lumen et confirmationem Testamenti et rectam viam timentibus
Deum, ad vestrae legis cumulum et consummatam perfectionem. Item in
capite Elmeide: designavimus hominum vestigia per Jesum filium Mariae
veracissimum eique dedimus evangelium, in quo est lux et veritas
aperta.</p>

<div class = "footnote">
<b>1.</b> Azora 12.</div>

<p>
CURTIUS: Si veritatem apertam in eo fuisse fatentur Ismaëlitae, cum
aperte Christus dixerit<span class = "tag">1</span> <i>Ego principium
sum, qui loquor vobis</i>, cur Deum esse negant?</p>

<div class = "footnote">
<b>1.</b> Johannis 8, 25.</div>

<p>
OCTAVIUS: Haec verba negant a Christo prolata, sed a falsariis
evangeliorum corruptoribus subjecta fuisse.</p>

<p>
SALOMO: Profecto Jesus in synagoga majorum rogatus, cur se Dei filium
jactaret: <i>Nonne scriptum est</i>, inquit, <i>ego dixi, Dii estis et
filii excelsi omnes?</i><span class = "tag">1</span> Quibus verbis
expresse<span class = "tag">2</span> declaravit et quidem actu legitimo,
non aliter se Dei filium esse arbitrari, quam caeteros mortales. <ins
class = "correction" title = "text reads ‘Tamesti’">Tametsi</ins> dictum
illud Davidis <span title = "Hebrew: elohim atem">אֱלֹהִים אַתֵם</span>
vertit Chaldaeus interpres: <span title =
"Hebrew: ahein mal’akhaya">אַנְגְלִי אהין מלאכיא</span>
i.e. angeli vos. Deinde idem interpres corrupta voce Graecorum
<span title = "Hebrew: angeli">אַנְגְלִי</span> usus est, scilicet:
Vos quidem magistratus ac
judices angelis nihilo vos inferiores esse arbitramini, omnes tamen ad
unum usque ruere necesse est. Haec enim ad principum ac tyrannorum
acerbam castigationem, non ad laudem dicta sunt, ut putat
evangelistes.</p>

<div class = "footnote">
<b>1.</b> Psalm. 82,&nbsp;6.&nbsp;
<b>2.</b>&nbsp;Alii: <i>aperte</i>.</div>

<p>
CURTIUS: Justa quidem oratio Christi est ad Pharisaeos. <ins class =
"correction" title = "text reads ‘ut’">Ut</ins> illis eriperet
criminandi occasionem, ad apostolos vero conversus: <i>Vobis</i>,
inquit<span class = "tag">1</span>, <i>datum est nosse arcana Dei,
caeteris autem parabolis</i>, ut scilicet criminationem dilueret<span
class = "tag">2</span>, quae in eo potissimum exstitit, quod se filium
Dei jactaret. Nam si vulgaris ea fuisset appellatio, qua quisque Deum
parentem omnium communem agnoscit, inanis erat adversus eum accusatio.
Fuit igitur in eo generatio quaedam sublimior ac divinior filii, qui ab
aeterno tempore
<span class = "pagenum">219</span>
genitus est, sic enim saepius usurpatur, ut hoc differat ab hominibus
filio, quo nomine se ipsum appellavit, quia verus homo fuit et hominis
i.e. virginis filius et verus Deus, ab infinita aeternitate a Deo
genitus<span class = "tag">3</span>.</p>

<div class = "footnote">
<b>1.</b> Matth. 13,&nbsp;11.&nbsp;
<b>2.</b>&nbsp;Johannis 9, 16&nbsp;sq.&nbsp;
<b>3.</b>&nbsp;Matth. 3. 4. 14. 17. 25. Marc. 1. 3. 5. 9. 15. Luc. 1. 3.
4. 10. Joh. 8. 13. 14. 17. Rom. 1. 8. Hebr. 1. 5. 7.</div>

<p>
SALOMO: Si ab aeterno tempore genitus est, originem illam non corpoream
fuisse oportet.</p>

<p>
CURTIUS: Ab aeterno quidem genitus est, incorporea generatione sine
matre, postremis vero temporibus in utero virginis officio spiritus
sancti genitus est sine patre.</p>

<p>
SALOMO: Cur igitur ubique appellatur filius Davidis et filius Josephi?
Frustra enim Matthaeus et Lucas stirpem Jesu a Davide usque ad Josephum
derivarent, nisi filius Josephi extitisset; huc enim pertinet utriusque
historia, ut illum de gente Juda et quidem de regia stirpe Davidis
oriundum esse docerent<span class = "tag">1</span>, alioqui Messias non
futurus, ut ex oraculis prophetarum intelligitur, scilicet Davidis
gentibus ac stirpi Messiam deberi. Quin etiam in ipsis Talmudicis libris
Messias appellatur David, quoniam a stirpe Davidis germinaturus
esset.</p>

<div class = "footnote">
<b>1.</b> Matth. 8. 12. 13. 26. 29. Marc. 2. 6. 9. 13. 14. Luc. 6. 9.
12. 18.</div>

<p>
FRIDERICUS: Certe Suidas<span class = "tag">1</span> memorabilem
historiam narrat, scilicet Jesum sacerdotem a collegio pontificum
cooptatum fuisse, propter summam ejus eruditionem ac pietatem, et cum
originem ejus exquirerent, tum a matre tum a propinquis et obstetricibus
compertum esse, de virgine a spiritu sancto conceptum, prius angelo
denunciante, filium Dei futurum, qui nasceretur, idque a sacerdotibus in
acta publica relatum. Connubia vero cum agnatis et gentilibus jubente
lege saepius contrahebantur. Itaque satis erat Josephi stirpem a Davide
dici, ut intelligeretur, Mariae uxoris genus ab eadem stirpe deduci.
<ins class = "correction" title = "text reads ‘Tamesti’">Tametsi</ins>
plerisque placet, Mariae genus ad Leviticam<span class = "tag">2</span>
et Davidicam gentem pertinere.</p>

<div class = "footnote">
<b>1.</b> In voce <span title = "Greek: Iêsous">Ιησους</span>.&nbsp;
<b>2.</b>&nbsp;Alius: <i>regiam</i>.</div>

<p>
SALOMO: Novum profecto est, foeminas gentem propagare, cum familiae
finem faciant. Lex autem illa de maritandis ordinibus in eadem tribu,
omnium fere consensu ac usu diuturno jam antiquata pridem erat, ut
videmus, avum Davidis sibi despondisse Moabitidem uxorem <ins class =
"correction" title = "text reads ‘pronpinqui’">propinqui</ins> viduam:
ac Jojadam pontificem maximum Leviticae tribus, uxorem duxisse de tribu
Judae regiae stirpis, quia legi vetanti satis cumulate fiebat, si
praedia<span class = "tag">1</span> ex una tribu in aliam non
traducerentur, quae sola fuit legis ferendae causa. Quis tandem fabrum
regiae stirpis uxorem domum duxisse putet?</p>

<div class = "footnote">
<b>1.</b> Alibi: <i>praesidia</i>.</div>

<p>
FRIDERICUS: Etiam regum nepotes ac posteros inopes a pecunia fabrilia
tractare, quis dubitet? cum nec Dionysio tyranno de imperii culmine<span
class = "tag">1</span> dejecto turpe fuerit, quod ludimagister esset,
nec filio Persei, regis Macedonum,
<span class = "pagenum">220</span>
aut<span class = "tag">2</span> Jubae regi, quod inter mancipia
scribarum censerentur. Ita nec mirum debet videri, si posteri Davidis,
in Chaldaeam exsules abducti, obsequia servilia victoribus
praestiterunt.</p>

<div class = "footnote">
<b>1.</b> Alibi: <i>de imperio</i>.&nbsp;
<b>2.</b>&nbsp;Alibi: <i>nec</i>.</div>

<p>
SALOMO: At postliminio redeuntes posteri Davidis, quotquot fuere,
honores senatorios<span class = "tag">1</span> adepti sunt. Quanquam
Matthaeus et Lucas non modo cum historia, sed etiam secum ipsi
discrepant, ut alter Jesum a Salomone, alter a Nathane<span class =
"tag">2</span> infinita nominum varietate deducat; uterque enim tum a
Philone Hebraeo<span class = "tag">3</span>, antiquitatis auctore
optimo, tum etiam ab historia sacra plurimum dissident; quod cum<span
class = "tag">4</span> etiam argutus theologus<span class =
"tag">5</span> ferre non posset, aperte scripsit, effici nullo modo
posse ex Matthaei et Lucae scriptis, ut Jesus a Davide originem traxisse
videatur. Ex duobus<span class = "tag">6</span> enim alterum fieri
potest, ut utraque theogonia seu genealogia falsa sit, alterum non
potest, ut plus una sit vera, cum utraque stirpites<span class =
"tag">7</span> omnino diversas habeat, scilicet Salomonem et Nathanem
fratres. Illud enim in tanta repugnantia proditum est, ab utroque
evangelista Boas, Salomonis filium proavum esse Davidis, cum tamen inter
utrumque intersint anni 372<span class = "tag">8</span>. Levius est
etiam, quod Justinus Martyr<span class = "tag">9</span> scribit, contra
quam<span class = "tag">10</span> caeteri sentiunt, Eli fuisse Josephi
patrem adoptivum. Quod autem ad Suidae historiam attinet, ne Christiano
quidem ulli praeter Suidam probatur, cum aperte pugnet<span class =
"tag">11</span> cum omnibus scriptoribus evangeliorum. Electionem vero
fieri sacerdotum apud Judaeos inauditum est, multo minus etiam de stirpe
regia. Cui regulae<span class = "tag">12</span> cum derogare conaretur
Usias rex ac pontificibus honores praeripere obsistentibus repente
lepram contraxit, quia genti Aaronis tributum erat lege divina
sacerdotium, idque extra sortem et suffragium, caeteris tribubus ab
aditu sacerdotii exclusis.</p>

<div class = "footnote">
<b>1.</b> Alibi: <i>nomen senatoris</i>, vel: <i>honores
servatoris</i>.&nbsp;
<b>2.</b>&nbsp;Alius addit: <i>cum</i>.&nbsp;
<b>3.</b>&nbsp;Lib. 1 de genealogia.&nbsp;
<b>4.</b>&nbsp;Deest in alio codice; alius: <i>id cum</i>.&nbsp;
<b>5.</b>&nbsp;Calvinus lib. 1 de harmon.&nbsp;
<b>6.</b>&nbsp;Legit alius codex ita: <i>Ex duabus enim lineis non
potest ut plus una sit vera, cum utraque stirpites omnino diversos
habeat, scilicet Salomonem et Nathanem fratres</i>.&nbsp;
<b>7.</b>&nbsp;Alibi: <i>stipites</i>.&nbsp;
<b>8.</b>&nbsp;Alii: <i>368</i>.&nbsp;
<b>9.</b>&nbsp;Quaest. 131 et 133 ad orthodox.&nbsp;
<b>10.</b>&nbsp;Alii: <i>quam</i>.&nbsp;
<b>11.</b>&nbsp;Alii: <i>nam ... pugnat</i>.&nbsp;
<b>12.</b>&nbsp;Alius: <i>legi</i>.</div>

<p>
CURTIUS: Erroris opinione falluntur, qui non vident, nomina propria in
sacris litteris saepius commutari. Nam qui Azarias rex Judaeorum
loco<span class = "tag">1</span> dicitur, idem alibi Ozias appellatur.
Item Esdras mox Athiarsatha, mox Nehemias, mox<span class =
"tag">2</span> Malachias vocatur, et qui saepius Artaxerxes, interdum
Ahasverus et Asverus dicitur. Quare de nominibus minime laborandum est,
modo rem teneamus, scilicet Christum ad Davidem<span class =
"tag">3</span> genus referre, sive a Salomone vel<span class =
"tag">4</span> a Nathane ducatur, cum uterque Davidis filius esset.</p>

<div class = "footnote">
<b>1.</b> Alius: <i>Judae uno loco</i>.&nbsp;
<b>2.</b>&nbsp;Alius addit: <i>etiam</i>.&nbsp;
<b>3.</b>&nbsp;Alibi: <i>Davidis</i>.&nbsp;
<b>4.</b>&nbsp;Alius: <i>sive</i>.</div>

<p>
SALOMO: Sint haec Matthaei et Lucae <span title =
"Greek: mnêmonika hamartêmata">μνημονικὰ ἁμαρτήματα</span>,
sed urgent graviora. Aut enim Josephus est pater Jesu, aut alius.
Si non est pater Josephus, inanis<span class = "tag">1</span> est
illa gentilium descriptio a Davide, vel etiam
<span class = "pagenum">221</span>
ab Adamo repetita; sin est natura pater, nec Maria virgo sit, nec alia
fuerit, quam caeterorum hominum origo. Sin Mariam stirpis Davidicae
fuisse arbitrantur, de conjugio Josephi argumentum incertissimum<span
class = "tag">2</span>, tum quia usu contrario lex antiquata pridem
erat, tum etiam quia Maria Elisabethae gentis Leviticae cognata
vocatur.</p>

<div class = "footnote">
<b>1.</b> Alius: <i>vana</i>.&nbsp;
<b>2.</b>&nbsp;Alius addit: <i>est</i>.</div>

<p>
CURTIUS: Tua te, Salomo, argumenta refutant. Nam si antiquata lex erat
de maritandis ordinibus, quis dubitet Mariam paterno genere a gente
Levitarum, materno vero a Davide stirpem traxisse?</p>

<p>
SALOMO: Sed his omissis<span class = "tag">1</span> Messiam in oppido
Bethlehem nasci oportuit ex oraculis prophetarum. At Jesus natus est in
vico Nazaraeo<span class = "tag">2</span> regionis Galilaeae, quae
fluminibus ac imperio divisa erat a Judaea. Hinc objectio illa, cum de
Jesu ageretur: potestne Nazaretho aliquid boni esse?<span class =
"tag">3</span> quam etiam in Actis confirmat: <i>Ego sum</i>, inquit,
<i>Jesus Nazarenus, quem tu persequeris</i><span class =
"tag">4</span>.</p>

<div class = "footnote">
<b>1.</b> Alibi: <i>missis</i>.&nbsp;
<b>2.</b>&nbsp;Alibi: <i>Nazareth</i>.&nbsp;
<b>3.</b>&nbsp;Joh. 1,&nbsp;46.&nbsp;
<b>4.</b>&nbsp;Actor. 9, 5.</div>

<p>
CORONAEUS: Vetus est illa objectio<span class = "tag">1</span> a
theologis jam pridem confutata. Quis enim nescit, Josephum et Mariam a
<ins class = "correction" title = "text reads ‘Galialea’">Galilaea</ins>
in Bethlehem oppidum concessisse census causa atque illic Mariam
peperisse, Nazarenum tamen appellatum, quod illic educatus, ubi mater
domicilium haberet<span class = "tag">2</span>? Quin etiam Oregines
contra Celsum et Justinus Martyr<span class = "tag">3</span> stabulum,
in quo Christus natus est, in antro Bethlehem sua aetate a peregrinis
visitari consuevisse tradunt.</p>

<div class = "footnote">
<b>1.</b> Unus false: <i>occupatio</i>.&nbsp;
<b>2.</b>&nbsp;Alibi: <i>habebat</i>.&nbsp;
<b>3.</b>&nbsp;In apolog.</div>

<p>
SALOMO: Ita quidem existimant<span class = "tag">1</span>, sed ratio
temporis cum historia census Augusti convenire nequit. Augustus enim
censum illum totius Romani imperii fecit anno sui dominatus penultimo,
ut est apud Dionem<span class = "tag">2</span>, quo tempore Jesus annum
agebat<span class = "tag">3</span> quartum decimum.</p>

<div class = "footnote">
<b>1.</b> Alii: <i>existimo</i>.&nbsp;
<b>2.</b>&nbsp;Lib.&nbsp;36.&nbsp;
<b>3.</b>&nbsp;Alibi: <i>attingebat</i>.</div>

<p>
CURTIUS: Descriptio duplex ab Augusto facta est. Sic enim dicit
Lucas<span class = "tag">1</span>: primum praeside Lyrorum Cyrenio, et
quoniam<span class = "tag">2</span> in sua quemque civitate censeri
oportebat, ob id Josephum e tribu Juda cum uxore Maria in oppidum
Bethlehem profectum esse.</p>

<div class = "footnote">
<b>1.</b> Luc. 2, 1&nbsp;sqq.&nbsp;
<b>2.</b>&nbsp;Alibi: <i>quondam</i>.</div>

<p>
SALOMO: Id fieri nequit<span class = "tag">1</span>, cum ex historia
Josephi<span class = "tag">2</span> Quintilius Varus eo anno praeses
esset, non Cyrenius. Idem Josephus scribit, Cyrenium Judaeae tantum
descriptionem fecisse ac novem annos post Herodem mortuum. Et quia<span
class = "tag">3</span> subtilius ista conquirunt theologi
Christiani<span class = "tag">4</span>, ex aetate Jesu colligunt,
Quintilio Varo praeside natum esse. Huc accidit, quod illa Augusti
descriptio civium Romanorum etiam peregrinorum et sociorum et
vectigalium censum continebat, ut planum<span class = "tag">5</span>
facit Eusebius, qui post Aegyptiacam victoriam censum civium Romanorum
factum esse scribit, tum in urbe,
<span class = "pagenum">222</span>
tum in provinciis. Numerum autem civium fuisse 6560000 et Christo
nascente 15820000. At Josephus non erat civis Romanus, alioquin Pontius
provinciae praeses Jesum filium ejus, majestatis ac impietatis reum,
Romam misisset, ut postea Festus, ejusdem provinciae praeses, Saulum
civem Romanum (quia pater ejus civitatis jus emerat) Romam amandavit.
Nec credibile est, si vectigales cum sociis censi fuissent, qui imperii
Romani finibus continebantur, tantam hominum paucitatem futuram, quantam
Eusebius ex libris censualibus in historiam retulit<span class =
"tag">6</span>. Ei<span class = "tag">7</span> tamen, repugnantibus
historicorum scriptis, vectigalis quoque populos censos fuisse
concedamus, qui tam acerbus et ineptus censor, qui subditos coëgit
unquam ex civitatibus et provinciis emigrare census causa? Quodsi unquam
factum est<span class = "tag">8</span>, quis parturientes foeminas ad id
compulisset? Ac tantum abest, ut parturientes eo necessitatis adigerent,
ut ne foeminae quidem in censum venirent, ut videre est apud Livium<span
class = "tag">9</span>, qui quoties civium numerum ex censibus
descripsit, haec verba fere subjicit: Praeter mulieres<span class =
"tag">10</span>. Ut libro<span class = "tag">11</span> septimo: Civium,
inquit, qui puberes essent, supra centum decem millia, mulierum autem et
puerorum servorumque et mercatorum et sordidas artes exercentium, si
quidem Romano<span class = "tag">12</span> civi operosam artem tractare
non licuit, triplo plus quam turbae civili. Nec vero<span class =
"tag">13</span> Moses duplici censu, quem habuit<span class =
"tag">14</span>, nec David, cum populum censeri jussisset, foeminas aut
minores annorum<span class = "tag">15</span> viginti complexi fuere. Jam
vero, si census causa emigrandum fuisset, oportuisset Africae incolas,
Romanorum subditos, cum uxoribus ac liberis totaque familia in Europam,
ubi nati fuerant, et ab Asia in Africam traduci, non sine intolerabili
molestia ac sumptu, quae nullis unquam Romanorum aut populi cujusquam
institutis facta legimus, sed ubi quisque domicilium habuit<span class =
"tag">16</span>, illic censebatur, et censores coloniarum libros
censuales Romam transmittere consueverant, ut Livius scribit. Quin etiam
Caesar ipse dictator<span class = "tag">17</span> civium singulas domus
urbis Romae adiit, quo censum faceret, ut scribit Tranquillus in
Caesare. Itaque non mirum, si acutiores Christiani theologi nodum istum,
quem solvere non poterant, secuerunt.</p>

<div class = "footnote">
<b>1.</b> Alius: <i>Id factum negatur</i>.&nbsp;
<b>2.</b>&nbsp;L. 4 de bello&nbsp;jud.&nbsp;
<b>3.</b>&nbsp;Alius: <i>qui</i>.&nbsp;
<b>4.</b>&nbsp;Beza ad 3, 2 Lucae.&nbsp;
<b>5.</b>&nbsp;Alibi: <i>plane</i>.&nbsp;
<b>6.</b>&nbsp;Alibi: <i>contulit</i>.&nbsp;
<b>7.</b>&nbsp;Alius: <i>Si</i>.&nbsp;
<b>8.</b>&nbsp;Alii: <i>esset</i>.&nbsp;
<b>9.</b>&nbsp;Libro 2 Florus 1.&nbsp;27.&nbsp;
<b>10.</b>&nbsp;Desunt haec verba in uno codice.&nbsp;
<b>11.</b>&nbsp;Alii: <i>lustro</i>. Caeterum haec omnia, usque ad
verba: quam turba civili, desunt in alio codice.&nbsp;
<b>12.</b>&nbsp;Alibi: <i>nostro</i>.&nbsp;
<b>13.</b>&nbsp;Alibi: <i>etiam</i>.&nbsp;
<b>14.</b>&nbsp;Numer.&nbsp;20.&nbsp;
<b>15.</b>&nbsp;Alii: <i>annis</i>.&nbsp;
<b>16.</b>&nbsp;Alibi: <i>habebat</i>.&nbsp;
<b>17.</b>&nbsp;Alii addunt: <i>ad</i>.</div>

<p>
FRIDERICUS: Valde subtilis est haec, dicam an futilis, disputatio. Sed
quaecumque occasio Mariam compulit, ut in oppidum Bethlehem concederet,
satis constat, illic natum fuisse Christum, cum etiam magi ab oriente
illuc profecti sunt ad infantulum adorandum, ut antiqua prophetarum
oracula implerentur<span class = "tag">1</span>: Reges Arabiae et
Sabaeorum dona offerent et stella praeeunte perducti juxta stabulum, ubi
virgo peperisse dicebatur.</p>

<div class = "footnote">
<b>1.</b> Esaiae cap. 60, 6.</div>

<p>
<span class = "pagenum">223</span>
OCTAVIUS: Illud, opinor<span class = "tag">1</span>, omnibus
mathematicis <span title = "Greek: adunaton">ἀδύνατον</span> videri
necesse est, ut stella unius stabuli tecto verticalis sit, sed tractum
plurimorum oppidorum ac regionum continere oportet, quia negant omnes
theologi Christiani fuisse cometam, sed <span title =
"Greek: astera">ἀστέρα</span> i.e. stellam fuisse asserunt.
Quanquam ne cometes
quidem, qui spatio<span class = "tag">2</span> immenso abesse a coelo
stellato, uni civitati, quantacunque sit, verticalis esse possit, quin
latissimis quoque regionum verticibus immineat.</p>

<div class = "footnote">
<b>1.</b> Alibi: <i>arbitror</i>.&nbsp;
<b>2.</b>&nbsp;Addit alius: <i>aëris</i>.</div>

<p>
SALOMO<span class = "tag">1</span>: Quomodo fieri potuit<span class =
"tag">2</span>, ut novam stellam Deus condiderit, cum ab omni opere,
post hujus mundi fabricam, conquievisse dicatur? Quasi vero angelorum
obsequiis ad reges ducendos caruisset<span class = "tag">3</span>, aut
stellam ad iter demonstrandum interdiu inutilem minimeque idoneam ac
paulo momento interituram condidisset.</p>

<div class = "footnote">
<b>1.</b> Addit alius: <i>Sed</i>.&nbsp;
<b>2.</b>&nbsp;Alius: <i>qui fieri potest</i>.&nbsp;
<b>3.</b>&nbsp;Ut Tobiam et Habacuc per angelos deduxit.</div>

<p>
FRIDERICUS: Tametsi Deus populum per deserta loca deduceret, nihilominus
igneam columnam creavit, quae populo semper dux itineris praeiret.</p>

<p>
CURTIUS: Magos eo pervenisse, planum fit ex eo, quod Herodes regem
futurum metuens ex stirpe Davidis, infantes conquiri ac mactari
mandavit<span class = "tag">1</span>. Cum autem caedes impuberum
postularetur, omnes senatores stirpis regiae ac reliquos praeter<span
class = "tag">2</span> Semeam interfecit<span class = "tag">3</span>.
Itaque Josephus, ut Lucas<span class = "tag">4</span> scribit, in
somniis admonitus puellum in Aegyptum traduxit, ut illud ex oraculo
veteri conveniret<span class = "tag">5</span>: <i>Ex Aegypto vocavi
filium meum.</i></p>

<div class = "footnote">
<b>1.</b> Alii: <i>mandaverit</i>.&nbsp;
<b>2.</b>&nbsp;Alibi: <i>propter</i>.&nbsp;
<b>3.</b>&nbsp;Josephus de bello jud. l.&nbsp;IV.&nbsp;
<b>4.</b>&nbsp;Errat autor; scribit enim hoc Matthaeus 2,&nbsp;12.&nbsp;
<b>5.</b>&nbsp;Oseae 11, 1 (Matth. 2, 15).</div>

<p>
SALOMO: Oseas propheta hoc loco non futura denunciat, sed res duorum
annorum millibus ante gestas, quam Christus nasceretur, scilicet
Israëlem ad avitas majorum sedes Deum arcessere voluisse. Sic enim
appellatur in sacris litteris: <i>Primogenitus filius meus
Israel</i><span class = "tag">1</span>. Quanquam absurdum est, ut
praenotionem sequatur res futura, quia praedictum sit, sed prospicitur
ac praedicitur<span class = "tag">2</span>, quia futurum est, ut
Julianus Augustus Galilaeis ac Celsus Christianis saepissime
objecerunt.</p>

<div class = "footnote">
<b>1.</b> Exodi 4, 22. Jerem. 31,&nbsp;9.&nbsp;
<b>2.</b>&nbsp;Alibi: <i>praedicatur</i>.</div>

<p>
CURTIUS: Jam pridem haec omnia veterum haereticorum sophismata fregit
autoritas Augustini, Hieronymi, Theophili, Chrysostomi, Cyrilli, ut
nulla ratione possit evangelicae veritatis clarissima lux talium
argutiarum caligine obscurari. At vero<span class = "tag">1</span>
facilius est, stellam ad reges deducendos creari, quam solis et lunae
cursum Josuae imperatoris arbitrio sisti.</p>

<div class = "footnote">
<b>1.</b> Alius: <i>Et</i>.</div>

<p>
SALOMO: Scriptae quidem veteris Testamenti tabulae certissimae sunt,
certissima illarum testimonia, non modo Hebraeorum, sed etiam
Christianorum et Ismaëlitarum summa consensione, sed evangelicis libris,
quos Hebraei et Ismaëlitae merito rejiciuut, quae fides esse
potest?<span class = "tag">1</span></p>

<div class = "footnote">
<b>1.</b> Alibi: <i>possit</i>.</div>

<p>
<span class = "pagenum">224</span>
CORONAEUS: Si evangelica testimonia rejicitis, perinde est, ut si
principia scientiarum negaretis, sine quibus ne geometris quidem ulla
demonstratio constabit.</p>

<p>
OCTAVIUS: Principia scientiarum seu postulata omnibus omnium sensibus
patent et animis imperitorum perspicua sunt; sed haec, quae contra
naturam fiunt, quibusnam principiis niti possunt?<span class =
"tag">1</span> quanquam evangeliorum scriptores tot ac tam multis locis
a se ipsis dissident<span class = "tag">2</span>, ut infinitum sit, ea
persequi. At quod verum sit, plus uno esse non potest, caetera igitur
falsa sunt. Sic enim Augustinus: Si scriptura, inquit, non continet
ineffabilem veritatem et aliqua sui parte falsa reperitur, non est in ea
certa<span class = "tag">3</span> fides, ut ei credatur, sed propter
falsitatem una sui parte compertam tota suspecta habetur. Quum etiam in
rebus ac rationibus hominum inter homines distrahendis, tabula<span
class = "tag">4</span>, quae una sui parte falsum continet, omnino
rejicitur.</p>

<div class = "footnote">
<b>1.</b> Alibi: <i>possint</i>.&nbsp;
<b>2.</b>&nbsp;Alius: <i>dissentiant</i>.&nbsp;
<b>3.</b>&nbsp;Alibi: <i>certe</i>.&nbsp;
<b>4.</b>&nbsp;Alius: <i>tabulae ... continent ...
rejiciuntur</i>.</div>

<p>
CURTIUS: Tantum abest, ut scriptores evangelici<span class =
"tag">1</span> dissideant inter se, ut ex ipsorum concordia sacrae
scripturae veritas eruatur. Si quaeris, inquit Ambrosius, quid Matthaeus
scripserit? id quod Lucas, Marcus, Johannes. Quid Lucas? id quod Marcus,
Johannes, Matthaeus. Quid Marcus? id quod Johannes, Matthaeus, Lucas.
Quid Johannes? id quod Marcus, Matthaeus, Lucas, ut nullus tam sui
similis sit, quam omnes omnium. Si quid est, inquit Augustinus<span
class = "tag">2</span> quod repugnare videatur, nihil aliud, quam
mendosum codicem, vel interpretem non satis assecutum, vel quod scriptum
est, non percipi judico<span class = "tag">3</span>. Idem Chrysostomi
judicium de sacris scripturis fuisse videmus. Sed quemadmodum dementes
putant, et solem geminum et triplices se ostendere Thebas, et imperiti
rectos coelestium orbium cursus errare arbitrantur, cum tamen ipsi
densissima caligine obruantur, sic quoque accidit iis, qui a recta via
deflexerunt, ut<span class = "tag">4</span> alios aestiment errare.</p>

<div class = "footnote">
<b>1.</b> Alii: <i>scripta evangelica</i>, vel: <i>scripturae
evangelicae</i>.&nbsp;
<b>2.</b>&nbsp;Ep. 9 ad Hieron. hom. 1 in Genes.&nbsp;
<b>3.</b>&nbsp;Alibi: <i>judicio</i>.&nbsp;
<b>4.</b>&nbsp;Alibi: <i>alios existiment aberrare</i>.</div>

<p>
OCTAVIUS: Quaenam evangeliorum et novarum tabularum tanta esse potest
convenientia, quantam esse existimas? Cum Julianus imperator, si qui
transfuga usurpatur<span class = "tag">1</span>, nullum majus ad
refellendos Christianos argumentum haberet, quam quod doceret, libros
eorum plenos esse <span title = "Greek: tôn antikeimenôn">τῶν
ἀντικειμένων</span>, quam reprehensionem ut effugerent Christiani,
decreverunt<span class = "tag">2</span> evangelia quatuor tantum
probare, caetera omnia repudiare. Nam ex libro, qui inscribitur
orthodoxographia et ex ipsius Originis, Epiphanii, Hieronymi, Ambrosii
auctoritate colligimus, quindecim evangelia sacra, scilicet evangelium
secundum Marcum, secundum Paulum, secundum Basilidem, secundum
Matthaeum, secundum Bartholomaeum, secundum Lucam, secundum Thomam,
secundum</p>
<span class = "pagenum">225</span>
Nicodemum, secundum Johannem, secundum Matthiam, secundum Cerinthum,
secundum Hebraeos, secundum Aegyptios, secundum Nazaraeos, secundum
omnes apostolos. Idem acta S. Andreae<span class = "tag">3</span>. Si
tot evangelia vera exstitissent, minime rejicienda fuerunt; sin falsa
aut inter se discrepantia, quaenam fides his aut illis habeatur? cum
omnes hos<span class = "tag">4</span> autores inter divinos, praeter
Cerinthum et Basilidem, relatos videamus a Christianis? Si mendacii et
impietatis convicti, cur pro divis coluntur<span class = "tag">5</span>?
Si veraces ac sancti, cur eorum scripta ut falsa<span class =
"tag">6</span> rejiciuntur?

<div class = "footnote">
<b>1.</b> Alius: <i>appellatur</i>.&nbsp;
<b>2.</b>&nbsp;Apud Cyrillum libro contra Galilaeos.&nbsp;
<b>3.</b>&nbsp;Apud Epiphanium in l. contra haereticos.&nbsp;
<b>4.</b>&nbsp;Alibi: <i>hi</i>.&nbsp;
<b>5.</b>&nbsp;Alibi: <i>colunt</i>.&nbsp;
<b>6.</b>&nbsp;Desunt alibi haec duo verba.</div>

<p>
SENAMUS: Ismaëlitas prudentius in hoc genere sibi consuluisse videmus,
quam Christianos. Cum enim plures libri lectionum varietate inter se
discreparent, Calipha quidam<span class = "tag">1</span> pontifex, Asiae
maximus, coactis in urbe Damasco theologis ducentis, sacros libros
collegit praeter Alcoranum, quibus ducentos camelos onustos fuisse
legimus, ex quibus sex theologi concordibus sententiis totidem libros in
unum volumen collegerunt, quod Zuna vocant, unde liber florum selectus
est, ac ne quid addi aut adimi posset in posterum, caeteros omnes
praeter emendatum dejici mandavit in lacum Damascenum, capitali poena
subjecta, si uspiam alius quam ab exemplari vel ab exemplo Archetypi
descriptus haberetur. Quo quidem arcano stabiliendae religionis haud
scio an ullum majus habuerint pontifices Agarenorum. Alcorani vero, qui
manibus teritur, Merbam filium Itha, quem auctorem esse plerique putant,
qui etiam dicitur Elgah, sententias octoginta<span class =
"tag">2</span> de Alcorano vero detraxisse, ac totidem subjecit. Primus
autem ordine<span class = "tag">3</span> Homari successor recollegit ac
distinxit Alcorani<span class = "tag">4</span> Azoras, qui propterea
Alphurcanus in distinctione dici coepit. Ac ne humano consilio
conscriptus videretur, Deum Azorae primum auctorem ciere et a Gabriele
Muhammedi datum et carmine scriptum asserere non dubitarunt. Ac ne quid
de litteris detraheretur, posteri typis excudi sanctissime vetuerunt.
Quod edictum tanta severitate executum, ut cum mercator quidam civitatis
hujus Alcoranum in hac urbe excudi et Constantinopolim transvehi
curavisset, capitis postulatus sit; ac nisi legatus Venetorum, qui cum
principe Turcarum societatis foedere conjuncti sunt, imperitiam
typographi excusavisset, quoniam infinitis erroribus scatebat, supplicio
capitali addictus fuisset, nec tamen aliter evasit, quam libris omnibus
exustis et dextra manu truncata.</p>

<div class = "footnote">
<b>1.</b> Alibi: <i>quidam</i>.&nbsp;
<b>2.</b>&nbsp;Alius: <i>octingenta quinque</i>.&nbsp;
<b>3.</b>&nbsp;Alibi: <i>ordinis</i>.&nbsp;
<b>4.</b>&nbsp;Alius: <i>Alcoranum in</i>.</div>

<p>
FRIDERICUS: Cum igitur Alcoranus ille non sit Muhammedis, cui non tantum
ab re sua otii erat, ut carmine scriberet leges divinas, sed merae
fictae fabulae vel potius rhapsodia metrica, id enim proprie vox arabica
Coran significare dicitur, cur tantae auctoritatis est apud
Agarenos?</p>

<p>
OCTAVIUS: Non video, cur alterius, quam Muhammedis Alcoranus
<span class = "pagenum">226</span>
dici debeat, quod<span class = "tag">1</span> ab erroribus librariorum
repurgatus, aut versibus scriptus sit, cum veteres fere legislatores
omnia versibus scriberent, ne quid facile addi aut detrahi posset. Sic
enim Draco, Solon, Terpander, Decemviri legum ferendarum, qui leges
duodecim tabularum tulerunt, quas Tullius appellat carmina duodecim, ut
ab omnibus etiam facilitate majore memoriae commendarentur et cum
voluptate canerentur. Est enim carmen a canendo dictum. Quin etiam
historia primis temporibus et physica versibus scribi consueverunt, ut
Orphei, Hesiodi, Lini, Musaei, Parmenidis, Homeri, Empedoclis,
Xenophontis<span class = "tag">2</span>, Pherecydis, Thaletis, Davidis,
Sibyllarum, Appollinis dicta versibus continentur ac potissinmm divinae
laudes. Ac tametsi Moses<span class = "tag">3</span> unus ex omnibus
legislatoribus oratione numeris soluta<span class = "tag">4</span>
scripserit, ne rerum gravissimarum pondera numeris inservirent, cantica
tamen omnia carminibus usurpavit.</p>

<div class = "footnote">
<b>1.</b> Alibi: <i>qui</i>.&nbsp;
<b>2.</b>&nbsp;Alibi: <i>Xenophanis</i>.&nbsp;
<b>3.</b>&nbsp;Deuter. 33. Exod. 14. Psalm. 90, qui est Mosis.&nbsp;
<b>4.</b>&nbsp;Alibi: <i>orationem numeris solutis</i>.</div>

<p>
CURTIUS: Quia fabulae, quo gratiores sint, versibus scribi solent,
liceat<span class = "tag">1</span> Muhammedi fabulas versibus
conscribere et uno tantum volumine complecti, ne sibi contrarius
unquam<span class = "tag">2</span> esse possit, evangelica vero et rerum
a Christo gestarum fides nec versibus scribi decuit, nec ab uno, sed a
pluribus. Atque utinam evangelia secundum omnes apostolos et eadem
evangelia, quae modo commemoravit Octavius: secundum Aegyptios, secundum
Thomam, cui quod incredulus esset, fidem sensibus ipsis fieri oportuit,
secundum Nicodemum, secundum Matthiam, secundum Nazaraeos exstarent, ut
veritas magis ac magis eluceret et eadem omnium, quae semper fuit,
evangelistarum congruentia perciperetur.</p>

<div class = "footnote">
<b>1.</b> Alibi: <i>libuit</i>.&nbsp;
<b>2.</b>&nbsp;Alibi: <i>usquam</i>.</div>

<p>
SALOMO: Si quatuor tantum evangelistarum inter ipsos congruitas
conciliari nullo modo potest a theologis christianis, quantam fore
putatis, si quindecim illa, quae dixistis, evangelia exstarent? Nam qui
harmonias evangeliorum scripserunt<span class = "tag">1</span>, non
minus discrepant, quam voces quatuor, quae harmoniam nullam
efficerent<span class = "tag">2</span>, nisi contrariae essent.</p>

<div class = "footnote">
<b>1.</b> Calvinus et Gabriel a Puteo in Tentamine<span class =
"tag">A</span>. Carolus Molinaeus.&nbsp;
<b>2.</b>&nbsp;Alibi: <i>efficiunt</i>.</div>

<div class = "footnote2">
<b>A.</b> Tetrameno.</div>

<p>
CURTIUS: Saepe videmus falsa veris tanta similitudine convincta, ut
nulla sit imperitis assentiendi aut dissentiendi nota, acutius tamen
intuenti nihil in sacris litteris dissentaneum videbitur.</p>

<p>
SALOMO: Veterum quidem instrumenta tabularum<span class = "tag">1</span>
nihil a se discrepant, sed novis tabularum legibus<span class =
"tag">2</span> ita repugnant, ut raro similia utriusque loca
reperiantur. Novarum autem tabularum inter ipsas discordia primo cuique
intuenti facile perspicitur ac, ne singulos singulis conteramus, ne unus
quidem sibi ipsi convenit de rebus iisdem scribenti aut eandem historiam
bis
<span class = "pagenum">227</span>
repetenti<span class = "tag">3</span>. Nam Lucas<span class =
"tag">4</span> Pauli comites attonitos ipsius casu stetisse scribit,
neminem tamen videntes, sed solam hanc vocem audientes: <i>Ego sum Jesus
Nazarenus, quem tu persequeris</i><span class = "tag">5</span>. Idem
paulo post comites Pauli coruscam lucem vidisse, nullam tamen vocem
audivisse scribit. Quae loca nulli adhuc interpretum<span class =
"tag">6</span> conciliari potuerunt.</p>

<div class = "footnote">
<b>1.</b> Alii: <i>Veteris quidem instrumenti tabulae</i>.&nbsp;
<b>2.</b>&nbsp;Alii: <i>Novi Testamenti libris</i>.&nbsp;
<b>3.</b>&nbsp;Alibi: <i>in eadem historia bis repetita</i>.&nbsp;
<b>4.</b>&nbsp;Actorum 9, 7. 22,&nbsp;6.&nbsp;
<b>5.</b>&nbsp;Actor. 9, 5. 22,&nbsp;8.&nbsp;
<b>6.</b>&nbsp;Alibi: <i>interpretes</i>.</div>

<p>
CURTIUS: Actiones apostolorum graeca lingua scriptae sunt, dictionum
autem <span title = "Greek: phôs">φῶς</span> et <span title =
"Greek: phônê">φωνή</span> i.e.
lucis et vocis affinitas efficere potuit, ut
scriptorum<span class = "tag">1</span> incuria, qui ab archetypo
descripserant, facile alterum alterius loco usurparint, ut veteribus
Graecis contigit, Apollinis oraculum male interpretantibus, cum lucem
h.e. <span title = "Greek: phôs">φῶς</span> sibi placere diceret, ipsi
<span title = "Greek: phôs">φὼς</span> dici putarunt <span title =
"Greek: oxutonôs">ὀξυτόνως</span> i.e. hominem, unde<span class =
"tag">2</span> mos mactandorum hominum apud Graecos dicitur
inolevisse.</p>

<div class = "footnote">
<b>1.</b> Alius: <i>scriptoris ... descripserat</i>.&nbsp;
<b>2.</b>&nbsp;Alibi: <i>inde</i>.</div>

<p>
SENAMUS: Mirabile mihi videretur, si in tanta scriptorum varietate ac
sectarum, quanta fuit primordio nascentis reipublicae christianae atque
adeo in ipsis ecclesiae rudimentis, nihil in apostolorum ac discipulorum
scriptis dissentaneum reperiretur, cum Epiphanius scribat, pontifices
catholicos quaeri consuevisse, sacram scripturam ab Arianis<span class =
"tag">1</span> depravari, ut<span class = "tag">2</span>
Tertullianus<span class = "tag">3</span> acerbe quaestus est: Arianos
contra praedicare, ab adversariis omnia evangelia scripta corrumpi. Quin
etiam Origenes<span class = "tag">4</span> Marci evangelium erroris<span
class = "tag">5</span> coarguere non dubitavit; Origenem autem
Hieronymus ecclesiarum patriarcham ac lumen appellavit; ac Rufinus ipse
in apologia Origenis scribit, Apellem et Marcionem jactare solitos, quam
pluribus erroribus evangelia suo studio ac labore fuisse repurgata. Idem
Marcio, Johannis apostoli comes et discipulus, actiones apostolorum,
apocalypsin et epistolas Pauli, paucissimis quibusdam exceptis, ut
suppositias rejiciebat, ut quidem<span class = "tag">6</span>
Tertullianus<span class = "tag">7</span> scribit.</p>

<div class = "footnote">
<b>1.</b> Alii: <i>Arminianis</i>.&nbsp;
<b>2.</b>&nbsp;Alibi: <i>et</i>.&nbsp;
<b>3.</b>&nbsp;De praescript.&nbsp;
<b>4.</b>&nbsp;Contra Celsum.&nbsp;
<b>5.</b>&nbsp;Deest in alio codice.&nbsp;
<b>6.</b>&nbsp;Alibi: <i>idem</i>.&nbsp;
<b>7.</b>&nbsp;In libro de praescript.</div>

<p>
OCTAVIUS: Ob eam causam Ismaëlitae Novum Instrumentum penitus repudiant,
ut a Christianorum veterum<span class = "tag">1</span> sectis plane
corruptum. Tametsi multa peccantur etiam in historia, ut cum Zachariam
filium Barachiae in templo caesum dixit Christus<span class =
"tag">2</span>, qui tamen caesus non est, sed Zacharias filius
Jehojadae, pontifex maximus, qui annos circiter 400 antecessit Zachariam
prophetam, cujus scripta exstant, qui filius Barachiae, filius Iddo
appellatur, Haggaei prophetae aequalis<span class = "tag">3</span>, qui
cum Zorobabele postliminio Hierosolymam rediit, quo tempore templum
nondum restaurari coeperat<span class = "tag">4</span>. Alium quoque
Zachariam filium Barachiae profert Jesaias<span class = "tag">5</span>.
Hic theologi
<span class = "pagenum">228</span>
conflictantur inter se, ut ea concilient, quae conciliari non possunt.
Clemens Alexandrinus, qui ab aetate Christi proxime abfuit, Christum uno
tantum anno conciones habuisse tradit. Epiphanius Clementem reprehendit
ac duos annos concionatum testatur. Juniores annos quinque ex
evangelicis scriptis enumerant<span class = "tag">6</span> a baptismo
usque<span class = "tag">7</span> ad ejus supplicium. Tertullianus et
Africanus anno trigesimo passum arbitrantur, alii quadragesimo, quos
refellit Augustinus. Quaecunque autem de coena scripta sunt ab
evangelistis, ruinam minantur, quoniam evangelistae omnes in eo
consentiunt, mortuum fuisse Christum feria sexta hora nona, coenam vero
paschalem ab eo factam feria septima incipiente, post solis occasum, ut
semper fieri consueverat. Ut omittam, capitale fuisse, vetantibus
legislatoribus<span class = "tag">8</span>, aliter facere. Ex quo
intelligitur, coenam paschalem Christum non fecisse nec si voluisset
potuisse, cum die sexto ante solis ortum comprehensus ac luce sequente
supplicio affectus sit. Nihilominus tamen in illo coenae instituendae
ritu Christiani summam suae religionis ac salutis contineri putant. Item
tradunt, Christum primo sabbathorum resurrexisse, eundem tamen tres dies
totidemque noctes in sepulcro jacuisse. Sic theologi christiani non modo
singuli a singulis, sed etiam omnes ab omnibus dissentiunt. Quos ut
conciliaret Paulus Burgensis, genere Judaeus, feria quinta coenam
paschalem fecisse scripsit, contra perspicua evangelistarum scripta.
Inde mos inolevit in ecclesia Romana, coenam feria quinta recolere. Quae
opinio non tantum testimonio evangelistarum, sed etiam efficacissimis
argumentis refutatur a recentioribus<span class = "tag">9</span>, qui
agnum paschalem fecisse<span class = "tag">10</span> dicunt eo ipso die,
quo cruci affixus<span class = "tag">11</span> est, anno 1. Olymp. 203.
die 4. Aprilis, Luna 14. d. 6. Contra Mercator, historiarum ac temporum
peritissimus, anno 4. Olymp. 202. die 13 Martii, feria 6. Lun. 15.
mortuum tradit, Lucidus feria 6 Aprilis.</p>

<div class = "footnote">
<b>1.</b> Alius: <i>veteribus</i>.&nbsp;
<b>2.</b>&nbsp;Matth. 23,&nbsp;35.&nbsp;
<b>3.</b>&nbsp;Alius: <i>filium Barachiae filii Jojadae appellant,
Haggaei prophetae aequalem</i>.&nbsp;
<b>4.</b>&nbsp;Zach. 1, 1. 7. Esrae 5, 1. 6,&nbsp;14.&nbsp;
<b>5.</b>&nbsp;Errat autor et sine dubio scribere voluit: <i>Esdra</i>
(Esdrae 8,&nbsp;17).&nbsp;
<b>6.</b>&nbsp;Alibi: <i>emunxerunt</i>.&nbsp;
<b>7.</b>&nbsp;Deest <i>usque</i> alibi.&nbsp;
<b>8.</b>&nbsp;Alius: <i>sacratis legibus</i>. Matth. 26. Marc. 14. Luc.
22. Exod. 12. Lev. 13. Num.&nbsp;25.&nbsp;
<b>9.</b>&nbsp;Jos. Scaliger l. 6 de emend. temporum.&nbsp;
<b>10.</b>&nbsp;Alibi: <i>edisse</i>.&nbsp;
<b>11.</b>&nbsp;Alius: <i>crucifixus</i>.</div>

<p>
FRIDERICUS: Syllabarum aucupes et qui singulos apices nimis curiose
consectantur, temporum ac lectionum infinitam varietatem ubique
comperiunt. Sed qui lotis manibus et sincera mente accedunt, nihil
dissentaneum vident. Quanquam quo anno, quo die, qua hora quaeque facta
sint, nihil ad salutem.</p>

<p>
OCTAVIUS: Haec igitur, quae leviora putantur, omittamus. Sed quonam modo
excusari possit, quod apud Johannem legimus, quo tamen nihil esse
gravius potest<span class = "tag">1</span>, non video: <i>Tres sunt</i>,
inquit<span class = "tag">2</span>, <i>in coelo, qui testimonium
perhibent, Pater, Verbum et Spiritus sanctus, et hi tres unum sunt.</i>
Hanc periodum antiquis omnibus exemplaribus interpretes gravissimi
deesse quaeruntur, subjecta Cyrilli pontificis Hierosolymorum<span class
= "tag">3</span> antiquissimi auctoritate.</p>

<div class = "footnote">
<b>1.</b> <i>possit</i>.&nbsp;
<b>2.</b>&nbsp;Alibi: <i>1 Joh. 5, 7</i>.&nbsp;
<b>3.</b>&nbsp;Alius: <i>Hierosolymitani</i>.</div>

<p>
<span class = "pagenum">229</span>
FRIDERICUS: Desunt sane quibusdam exemplaribus, attamen Hispanus<span
class = "tag">1</span> Codex eadem vocibus Graecis continet: <span title
= "Greek: Hoti treis eisin hoi marturountes en tô ouranô, ho patêr, ho
logos kai to pneuma, kai houtoi hoi treis hen eisi">Ὅτι τρεῖς εἰσὶν οἱ
μαρτυροῦντες ἐν τῷ ὀυρανῷ, ὁ πατὴρ, ὁ λόγος καὶ τὸ πνεῦμα, καὶ οὕτοι οἱ
τρεῖς ἕν εἰσι</span>, quae catholicorum omnium consensu probantur.</p>

<div class = "footnote">
<b>1.</b> Alibi: <i>Hispanicus</i>.</div>

<p>
OCTAVIUS: Quis putet, Cyrillum, Hilarium, Ambrosium, Augustinum,
Hieronymum ac tam multos pontifices, cum Arianos refellerent, locum
illum tanti ponderis ac momenti fuisse praetermissuros, cum levissimas
quasque conjecturas, imo etiam syllabas et apices hujus argumenti
consectari videamus? At ne Johannes quidem illius epistolae auctor id
omissurus erat, cum ad evangelii scriptionem non prius accesserit, quam
Cerinthus et Ebio Jesum nihil praeter hominem fuisse praedicarent, ut
Epiphanius scribit.</p>

<p>
FRIDERICUS: At illud est argumentum maximum, Johannem ea tam perspicue
scripsisse, ut omnem praeciperet dubitandi occasionem.</p>

<p>
SALOMO: Johannes, qui<span class = "tag">1</span> caeteros evangeliorum
scriptores ut aquila dicitur superavisse, cum<span class =
"tag">2</span> in multis sui oblitus videtur, tum in eo maxime, quod
Jesum antequam moreretur ita loquentem inducit<span class =
"tag">3</span>: <i>Nemo ascendit in coelum, nisi qui descendit de coelo,
filius hominis, qui est in<span class = "tag">4</span> coelo.</i> At
Jesus nondum in coelum ascenderat (si tamen ascendit), cum ne mortuus
quidem esset.</p>

<div class = "footnote">
<b>1.</b> Alibi: <i>quidem</i>.&nbsp;
<b>2.</b>&nbsp;Alius: <i>tamen</i>.&nbsp;
<b>3.</b>&nbsp;Joh. 3,&nbsp;13.&nbsp;
<b>4.</b>&nbsp;Alibi: <i>de</i>.</div>

<p>
CORONAEUS: Optimus quisque theologus<span class = "tag">1</span> sic
interpretatur, ut utrique naturae simul tribuat, quod neutri seorsim
conveniret. Alii duplicem ascensum fingunt, unum visibilem, alterum
invisibilem, de quo agitur hoc loco.</p>

<div class = "footnote">
<b>1.</b> Calvinus in harmon.</div>

<p>
TORALBA: At neque ascensus in coelum Deo convenit, neque homini.</p>

<p>
CURTIUS: Utrique naturae convenit, quod seorsim alteri congruere non
potest. Atque haec solutio latissime patet ad mirabiles Christi
actiones, quae nec in hominem solum nec in Deum solum convenire
possunt.</p>

<p>
SALOMO: Idem Johannes Jesum ita loquentem inducit<span class =
"tag">1</span>: <i>Si testimonium perhibeo<span class = "tag">2</span>
de me, testimonium meum non est verum.</i> Alibi<span class =
"tag">3</span> tamen plane contrarium affirmat: <i>Dum si
testimonium</i>, inquit, <i>perhibeo de me ipso, testimonium meum est
verum, quia scio, unde veni.</i> Item de Christo scribens<span class =
"tag">4</span>: <i>Mea doctrina non est mea, sed ejus, qui misit me.</i>
Cur suam appellat, si alterius est? Nam in eo ipso omnem deitatem<span
class = "tag">5</span> a se abjecisse videtur.</p>

<div class = "footnote">
<b>1.</b> Joh. 8,&nbsp;14.&nbsp;
<b>2.</b>&nbsp;Alibi: <i>perhiberem</i>.&nbsp;
<b>3.</b>&nbsp;Joh. 5,&nbsp;31.&nbsp;
<b>4.</b>&nbsp;Joh. 7,&nbsp;6.&nbsp;
<b>5.</b>&nbsp;Alibi: <i>divinitatem</i>.</div>

<p>
CURTIUS: Alia fuit oratio Christi ad apostolos, alia fuit ad Scribas et
Pharisaeos, qui sua dicta criminari consueverant, apud quos nihil aliud
se quam hominem, i.e, phrasi Hebraea et Graeca <span title =
"Greek: ton huion tou anthrôpou">τὸν υἱὸν τοῦ ἀνθρώπου</span>
profitetur,
<span class = "pagenum">230</span>
at in coetu apostolonim aperte se Dei filium esse et ab eo venisse
affirmavit.</p>

<p>
SALOMO: Idem Johannes<span class = "tag">1</span>: <i>Is super quem
videtis spiritum descendere, is est baptisatus a spiritu sancto.</i> At
Matthaeus bene ac<span class = "tag">2</span> penitus Jesum Johanni
Baptistae fuisse cognitum scribit his verbis<span class =
"tag">3</span>: <i>Quin potius abs te baptizari debeo.</i></p>

<div class = "footnote">
<b>1.</b> Joh. 1,&nbsp;33.&nbsp;
<b>2.</b>&nbsp;Deest alibi; loco verborum <i>bene penitus</i> alii
legunt: <i>ante</i>.&nbsp;
<b>3.</b>&nbsp;Matth. 3, 14.</div>

<p>
FRIDERICUS: Cognitus quidem erat Jesus ut propheta, non autem ut
aeternus Dei filius, quia nondum audita Dei vox erat: <i>Tu es filius
meus dilectus.</i></p>

<p>
SALOMO: Sed quoniam utriusque<span class = "tag">1</span> Johannis
mentio incidit, jure mirantur<span class = "tag">2</span> etiam theologi
christiani, quamobrem Lucas introduxerit Elisabetham colloquentem cum
Maria, quasi<span class = "tag">3</span> foetum, quem utero gestabat,
senserit eodem visitationis illius momento, cum tamen ante visitationem
natus esset Johannes? Hanc absurditatem ut Graeci declinarent,
visitationis illius diem fastis exemerunt, sed eo die festum colunt
venerandae vestis Mariae virginis, in plachernis<span class =
"tag">4</span> Syri vero et Graecos et Latinos aberrare praedicant ac
propterea visitationis festum diebus septem ante Johannis Baptistae et
hujus ante Christi natalem diebus septem collcoarunt.</p>

<div class = "footnote">
<b>1.</b> Alibi: <i>utrinque</i>.&nbsp;
<b>2.</b>&nbsp;Alius: <i>merentur</i>.&nbsp;
<b>3.</b>&nbsp;Alius: <i>sicut</i>.&nbsp;
<b>4.</b>&nbsp;Alius: <i>glachemis</i>.</div>

<p>
CURTIUS: Quasi vero dies feriarum, quas colimus, nondum institutos tam
curiose veteres consectarentur!</p>

<p>
OCTAVIUS: Gravius illud est, quod Johannes scribit<span class =
"tag">1</span>, Christum prius afflavisse apostolos spiritu sancto, quam
ascenderet in coelum, qui tamen obtestatur, spiritum non<span class =
"tag">2</span> venturum, nisi abiret ad patrem<span class =
"tag">3</span>.</p>

<div class = "footnote">
<b>1.</b> Joh. 20,&nbsp;22.&nbsp;
<b>2.</b>&nbsp;Loco duorum horum verborum alibi legitur: <i>non
prius</i>.&nbsp;
<b>3.</b>&nbsp;Joh. cap. 14 et 15.</div>

<p>
FRIDERICUS: Hoc ita scriptum est, ut intelligamus spiritum a patre et
filio prodire<span class = "tag">1</span>, contra Graecorum
opinionem.</p>

<div class = "footnote">
<b>1.</b> Alibi: <i>procedere</i>.</div>

<p>
SALOMO: Solutiones istas non moror, sed miror apostolos toties ac tam
saepe labi, cum prophetas testes arcessere consueverunt, ut cum
Matthaeus scribit, Christum triginta nuramis argenteis divenditum
fuisse<span class = "tag">1</span>, ut prophetia Jeremiae<span class =
"tag">2</span> impleretur: <i>Appretiaverunt</i>, inquit, <i>pretium
meum triginta argenteis</i>, quae verba nec apud Jeremiam, nec apud
ulles scriptores veteris instrumenti reperiuntur. Item, ut Messiam
Deum<span class = "tag">3</span> de ligno suspensum iri docerent, illud
ex psalmis corripuerunt<span class = "tag">4</span>: <i>Dicite in
gentibus, regnavit a ligno Deus</i>, ut quidem Justinus Martyr,
Lactantius, Augustinus, Cassiodorus, Theodulphus, alii aliorum errorem
secuti scripserunt, quae verba „a ligno“ Ebraeis, Chaldaicis, Graecis ac
Latinis interpretationibus veterum deesse videmus, non modo in
libris<span class = "tag">5</span> psalmorum,
<span class = "pagenum">231</span>
verum etiam in libris Paraleipomenon. Sic enim Ebraica legimus: <span
title = "Hebrew: imru vagoyim Yehovah malakh">אִמְרוּ בַגוֹיִם יְהוָֹה
מָלָךּ</span>, quae LXXII sic reddunt: <span title =
"Greek: eipate en tois ethnesin, hoti kurios ebasileuse">εἴπατε
ἐν τοῖς ἔθνεσιν, ὅτι κύριος ἐβασίλευσε</span>,
i.e. dicite in gentibus, Deus regnavit. Jam
vero miracula stupenda sunt a Johanne<span class = "tag">6</span>
descripta, quae a reliquis praetermitti capitale videri possit, ut cum
milites praetoriani Jesum comprehendere conarentur, sola illius voce
perterritos ac retrolapsos corruisse. Item Lazari resurrectionem tam
stupendam solius Johannis<span class = "tag">7</span> testimonio niti
videmus, cum caeteri levissimas etiam febrium curationes denotarint.</p>

<div class = "footnote">
<b>1.</b> Matth. 27,&nbsp;9.&nbsp;
<b>2.</b>&nbsp;Non Jeremiae, sed potius Zach. 11,&nbsp;13.&nbsp;
<b>3.</b>&nbsp;Alibi: <i>ducem</i>.&nbsp;
<b>4.</b>&nbsp;Ps. 96 (95), 3&nbsp;sq.&nbsp;
<b>5.</b>&nbsp;Alibi: <i>libro</i>.&nbsp;
<b>6.</b>&nbsp;Joh.&nbsp;16.&nbsp;
<b>7.</b>&nbsp;Joh. 11.</div>

<p>
CORONAEUS: Nec ab omnibus omnia scribi potuerunt, cum nec omnes
evangeliographi rebus gestis adesse, nec si affuissent scriptis omnia
complecti, nec si omnia scriptis mandarent, mundus ea capere potuisset,
ut Johannes ipse scribit, sed ea quae ab aliis vel omissa, vel obscurius
dicta erant, recognovit, cum postremus omnium ad scribendum accesserit
et ab ipsa deitate Christi auspicatus fuerit eo tempore, quo Cerinthus
et Ebio <span title = "Greek: Christon einai philon anthrôpou">Χριστὸν
εἶναι φίλον ἄνθρωπου</span> praedicarent: Tum, inquit Epiphanius,
Johannes coepit <span title =
"Greek: euangelizesthai">εὐαγγελίζεσθαι</span>.</p>

<p>
SALOMO: Non capio, quae deitas in Christo esse potuerit, nam si post
baptismum spiritu sancto afflari coepit, ut quidem Lucas<span class =
"tag">1</span> asseruit, quonam modo a daemonibus agitatus est, ut modo
supra pinnaculum templi, mox in montem altissimum subvectus sit?
Consimile est illud, quod Johannes tradit, Judam apostolum accepto
Christi corpore in coena, eodem momento a cacodaemonibus correptum
fuisse<span class = "tag">2</span>. At in eodem homine bonus et malus
daemon simul stare non potuit. Nam cum Saul a Samuele rex est initiatus
et unctus, ab angelo beari et afflari coepit. Et postquam Dei jussa
sprevisset, desertus ab angelo coepit a cacodaemone agitari<span class =
"tag">3</span>. Jam vero cur tantum anno trigesimo Christus coepit
afflari spiritu sancto? Nam ex eo planum est, antea spiritu sancto
caruisse, quem tamen Deum fuisse affirmant.</p>

<div class = "footnote">
<b>1.</b> Luc. 4,&nbsp;36.&nbsp;
<b>2.</b>&nbsp;Joh. 13,&nbsp;17.&nbsp;
<b>3.</b>&nbsp;1 Sam. 12. 14.</div>

<p>
CURTIUS: Utrumque stare potest, simul a bono daemone eundem agitari
posse<span class = "tag">1</span> et cacodaemonem eundem exerceri<span
class = "tag">2</span> posse. Argumento sit, quod Jobus, mortalium
integerrimus, cum a malo genio torqueretur, non propterea tamen a bono
genio desertus, sed ad breve tempus facta est potestas ejus vexandi
Satanae, principi mundi hujus, ut probaretur.</p>

<div class = "footnote">
<b>1.</b> Alibi: <i>fuisse</i>.&nbsp;
<b>2.</b>&nbsp;Alibi: <i>excoecari</i>.</div>

<p>
SALOMO: Quid divina potestate alienius, quam Deum agitari a daemone?
Quid item absurdius aut capitalius, quam appellare Satanam principem
mundi hujus, ut Jesus loquutus<span class = "tag">1</span>, vel aëris
hujus, ut Paulus<span class = "tag">2</span> scribit. Hic enim
Manichaeorum perniciosissimus<span class = "tag">3</span> error, qui
Satanam rerum elementarium et corporum principem efficere tentarunt.
Angeli quidem
<span class = "pagenum">232</span>
provinciarum principes ac urbium custodes et praefecti dicuntur in
scriptura sacra<span class = "tag">4</span>, Satan<span class =
"tag">5</span> vero carnifex eorum et minister.</p>

<div class = "footnote">
<b>1.</b> Joh. 14, 30. 16,&nbsp;33.&nbsp;
<b>2.</b>&nbsp;Ephes. 6,&nbsp;11.&nbsp;
<b>3.</b>&nbsp;Alibi: <i>perniciosus</i>.&nbsp;
<b>4.</b>&nbsp;Dan. X.,&nbsp;12.&nbsp;
<b>5.</b>&nbsp;Alii: <i>Satanas</i>.</div>

<p>
CURTIUS: Quando spiritum sancturu legimus Christum afflavisse post
baptismum, non eo pertinet, ut eum<span class = "tag">1</span> antea
ipso caruisse putemus, cum ipse Deus esset, sed quia tum maxime virtus
divina, quae antea humanitatis specie contenta delituerat, foras prodire
coepit et actionibus plane divinis implicari.</p>

<div class = "footnote">
<b>1.</b> Alibi: <i>illum</i>.</div>

<p>
SALOMO: Si spiritu sancto ita caruisset, ut putatur, cur his verbis
uteretur: <i>Spiritus sanctus, cum venerit, docebit vos omnia</i><span
class = "tag">1</span>? Ex quo<span class = "tag">2</span> intelligitur,
ea quae spiritui sancto nota erant, illi fuisse igota, aut ea
noluisse<span class = "tag">3</span> aut non potuisse carissimos
discipulos docere, quae in Deum nullo modo convenire possunt.</p>

<div class = "footnote">
<b>1.</b> Joh. 14,&nbsp;26.&nbsp;
<b>2.</b>&nbsp;Alius: <i>eo</i>.&nbsp;
<b>3.</b>&nbsp;Alibi: <i>non voluisse</i>.</div>

<p>
CORONAEUS: At in eo ipso Christi deitas elucet, qui tametsi apostolos
summa caritate complecteretur, eaque<span class = "tag">1</span>
doceret, quae pro illorum captu percipi poterant; arcana tamen diviniora
ac sublimiora, nisi Deus illos spiritu suo afflavisset, non magis
intelligi<span class = "tag">2</span>, quam colores sine luce videri
potuissent. Hoc igitur beneficium distulit post suam in coelum
ascensionem. Atque illud est, quod rex Salomo eleganti allegoria fingit
de amica interpellante Amasium, i.e. de mente sapientiae avidissima:
<i>Trahe me</i>, inquit<span class = "tag">3</span>, <i>post te et
curremus.</i> Ita Christus non obscure aut ambigue, sed aperte dixit:
<i>Nemo venit ad me, nisi pater traxerit illum.</i><span class =
"tag">4</span></p>

<div class = "footnote">
<b>1.</b> Alius: <i>eosque</i>.&nbsp;
<b>2.</b>&nbsp;Alibi: <i>intelligere ... videre</i>.&nbsp;
<b>3.</b>&nbsp;Cant. 1,&nbsp;3.&nbsp;
<b>4.</b>&nbsp;Joh. VI., 44.</div>

<p>
SALOMO: Nisi evangelia magna vi distorqueantur, negari nou potest,
Christum multa ignorasse: <i>Diem</i>, inquit ille<span class =
"tag">1</span>, <i>et horam judicii, ne angeli quidem sciunt, sed pater
ipse solus</i>, ac propterea spiritum Christi diviniorem coelitus
evocandum fuisse. Si Jesus erat ipsissima patris aeterni sapientia, qui
fleri potuit, ut aliquid ignoraret, cum ignorationem theologi ab
originis sordibus ac peccatis derivari putent?</p>

<div class = "footnote">
<b>1.</b> Matth. 24, 36.</div>

<p>
FRIDERICUS: Haec ambiguitas bifariam dilui potest<span class =
"tag">1</span>, scilicet filium nescivisse judicii diem, ut evulgaret:
aliud enim est nescire negative, aliud ignorare privative, ut
scholasticis verbis utamur, vel quatenus homo nescivit, non quatenus
Deus. Quo pertinent illa<span class = "tag">2</span>: <i>Proficiebat
aetate ac sapientia.</i> Item<span class = "tag">3</span> didicit per
ea, quae passus est, quae ad mentem humanam referuntur. Neque tamen
Ambrosii sententia probatur, qua secundum carnem scientia et sapientia
impleri coepisse scribit.</p>

<div class = "footnote">
<b>1.</b> Cyrill. l. 9. Thess. cap.&nbsp;IV.&nbsp;
<b>2.</b>&nbsp;Luc. 2,&nbsp;44.&nbsp;
<b>3.</b>&nbsp;Hebr. 13.</div>

<p>
SALOMO: Fames, sitis, dolor, tristitia, metus, formido, consternatio,
quibus Christus conflictabatur, corpori et animae inferiori communia
sunt, quae tametsi aliena a sapienti a forti viro dicantur, humana tamen
esse<span class = "tag">1</span>
<span class = "pagenum">233</span>
fatemur, quia corporis contagionem quandam cum anima inferiore
significant. Sed scientia, prudentia, sapientia mentis solius propria
sunt, quae mens, si divinitati conjuncta fuit, nihil potuit ignorare,
tametsi affectiones humanas illi tribuunt, ejusmodi, ut nullum nisi
voluntarium fuerit perpessus, quod quidem si verum esset, quorsum
diceret: <i>Anima mea turbata est?</i><span class = "tag">2</span> Cur
item in horto supplicia deprecanti sudores sanguinis aqua despersi<span
class = "tag">3</span> diffluerent? cur in haec verba prorumperet<span
class = "tag">4</span>: <i>Pater! si fieri potest?</i> An illa Dei vox
est? num potius hominis dolore et desperatione fracti? Quid extrema illa
declamatio<span class = "tag">5</span>: <i>Deus meus, Deus meus, ut quid
dereliquisti me?</i> Nonne<span class = "tag">6</span> satis significant
hominis abjectissimi vocem et alium a se Deum confitentis?</p>

<div class = "footnote">
<b>1.</b> Alibi: <i>ei</i>.&nbsp;
<b>2.</b>&nbsp;Matth. 26, 38&nbsp;sqq.&nbsp;
<b>3.</b>&nbsp;Alibi: <i>respersi</i>.&nbsp;
<b>4.</b>&nbsp;Alibi: <i>erumperet</i>.&nbsp;
<b>5.</b>&nbsp;Matth. 27,&nbsp;46.&nbsp;
<b>6.</b>&nbsp;Alius: <i>Num</i>.</div>

<p>
TORALBA: Cum Zeno Eleates et Anaxarchus<span class = "tag">1</span>,
variis uterque temporibus, in mortario malleis ferreis tyrannorum jussu
tunderentur, magno ac forti animo dolores acerbissimos pertulerunt,
atque etiam verborum<span class = "tag">2</span> majestate crudelitates
omnes aspernati superaverunt. Quis igitur Christum, quem totius<span
class = "tag">3</span> divinae sapientiae fontem appellant, tam abjecti
et fracti animi fuisse arbitratur?</p>

<div class = "footnote">
<b>1.</b> Diog. Laertius in vitis philosophorum.&nbsp;
<b>2.</b>&nbsp;Alius addit: <i>magnanimitate</i>.&nbsp;
<b>3.</b>&nbsp;Alibi: <i>toties</i>.</div>

<p>
SALOMO: Memorabilis est historia septem fratrum Ebraeorum apud Josephum
<span title = "Greek: peri autokratoros logismou">περὶ αὐτοκράτορος
λογιςμοῦ</span><span class = "tag">1</span>, qui Antiochi crudelissimi
tyranni jussu laceratis artubus cum flammis torquerentur, ne porcorum
esu contaminati legem divinam violarent, non lacrymas, non suspiria ex
intimo pectore duxisse aut vultum mutasse feruntur, sed invictum animi
robur adversus omnia tormenta prae se tulisse.</p>

<div class = "footnote">
<b>1.</b> 4 Maccab. 7, 6 sqq. (cf. Euseb. hist. eccles. 3, 10).
[N.]</div>

<p>
TORALBA: Fuit igitur in Christo metus futurae mortis necessarius, aut
non fuit metus, quia fingit metuere, qui volens metuit. Si non fuit metu
mortis perterritus, cum tanto ardore et impetu exclamaret, certe metum
simulavit, cum esset in ejus potestate, non metuere, non angi, non
dolere, non mori, non cruciari et simulatione quadam inanes illas
rogationes effudit, ut pater eum crudelissimo supplicio<span class =
"tag">1</span> liberaret, cum nihil pateretur.</p>

<div class = "footnote">
<b>1.</b> Alibi: <i>cruciatu</i>.</div>

<p>
CORONAEUS: Non simulatione fictus, sed erat verus<span class =
"tag">1</span> metus, verus cruciatus, verus dolor, vera mors, alioquin
tot loca scripturae de acerbissimis Christi doloribus, morte, cruciatu
pro generis humani salute falsa fuisse fateremur, quasi nihil hominis
habuisset Christus, si tum nihil pateretur: <i>Sed tamen oblatus
est</i>, inquit David, <i>quia voluit.</i></p>

<div class = "footnote">
<b>1.</b> Alibi: <i>vere</i>.</div>

<p>
CURTIUS: In eo tantum quaestio vertitur, an vero metu conflictaretur, an
omnino metu vacaret? Metu caruisse putant plerique. Sic enim Paulus<span
class = "tag">1</span>: <i>Cum in diebus carnis suae precationes et
supplicia omnes funderet ad<span class = "tag">2</span> illum, qui a
morte servare poterat, cum clamore</i>
<span class = "pagenum">234</span>
<i>valido et lacrymis, exauditus est a metu</i>. Sic enim illa verba;
<span title = "Greek: apo eulabeias">ἀπὸ εὐλαβείας</span>
interpretantur<span class = "tag">3</span>, ex Ebraica phrasi<span class
= "tag">4</span> et praepositione <span title =
"Hebrew: min">מִן</span>. Est enim epistola hebraice primum scripta.</p>

<div class = "footnote">
<b>1.</b> Ebr. V, 7&nbsp;sq.&nbsp;
<b>2.</b>&nbsp;Alibi: <i>apud</i>.&nbsp;
<b>3.</b>&nbsp;Beza in cap. V ad Ebraeos.&nbsp;
<b>4.</b>&nbsp;Alius: <i>voce</i>.</div>

<p>
SALOMO: Certe cruciatum deprecabatur et mortem his verbis<span class =
"tag">1</span>: <i>Si fieri potest, transeat a me calix iste</i>, i.e.
cruciatus et mors ipsa cruciatum secuta. Si est exauditus, sine cruciatu
et morte supplicium evasit, si dolorem sentit ac mortem, non est
exauditus.</p>

<div class = "footnote">
<b>1.</b> Matth. 26, 39.</div>

<p>
OCTAVIUS: Ismaëlitae exauditum fuisse constanter affirmant ac Dei
bonitate hostium manibus ereptum, ex Alcorani Azora secunda, Simeonem
vero quendam cruci affixum. In qua sententia legimus Hilarium<span class
= "tag">1</span>, Simeonem magum, Celsum, Marcionem, qui fatentur quidem
cruci affixum, nullos tamen pertulisse dolores. <i>Habuit Christus</i>,
inquit Hilarius, <i>ad patiendum corpus idoneum, sed non ad dolendum, ut
telum, ignem et aquam penetrans.</i> At neque Christiani, neque
Ismaëlitae Christum probant habuisse corpus <span title =
"Greek: alloeides kai phantastikon">ἀλλοειδὲς<span class =
"tag">2</span> καὶ φανταστικὸν</span>, neque enim verus homo fuisset,
si spectri corpus impatibile ei fuisset.</p>

<div class = "footnote">
<b>1.</b> Lib. 1 et 10 de trinitate. Epiphan. contra haereses.&nbsp;
<b>2.</b>&nbsp;In codicibus false: <span title =
"Greek: augoeides">αὐγοειδές</span>.</div>

<p>
FREDERICUS: Illud quidem est Mahummedis teterrimi perniciosissimum
figmentum, scilicet Christum supplicio mortis ereptum, ne homines in
Christi veri Dei ac hominis morte salutari fiduciam ac spem collocarent.
Oporteret enim omnia omnium<span class = "tag">1</span> sanctorum
scripta una littera inducere. <i>Mortuus est</i>, inquit Paulus<span
class = "tag">2</span>, <i>propter scelera nostra et resurrexit propter
justificationem nostram.</i> Mortalem fuisse quis ambigere potest, qui
hominem fuisse fateatur? At enim resurgens verum corpus recepit. Itaque
tum apostolis se contuendum praebens, ut verum corpus esse doceret:
<i>Spiritus</i>, inquit<span class = "tag">3</span>, <i>carnem et ossa
non habet, contrectate, videte loca clavorum et vulnerum
cicatrices.</i></p>

<div class = "footnote">
<b>1.</b> Deest alibi.&nbsp;
<b>2.</b>&nbsp;Rom. V, 6.&nbsp;8.&nbsp;
<b>3.</b>&nbsp;Luc. XXIV, 39.</div>

<p>
OCTAVIUS: Celsus is, qui septem libros contra<span class =
"tag">1</span> Christianos effudit<span class = "tag">2</span>, Christi
resurrectionem plane similem dicebat resurrectioni Cleomedis Astypalaei,
quem ex Apollinis oraculo resurrexisse veteres scripserunt, nec postea
in sepuloro repertum. Idem Celsus<span class = "tag">3</span> valde
absurdum sibi videri scribit, quod unius meretricis testimonio
resurrexisse credatur is, qui pridie populis spectantibus in cruce
mortuus erat.</p>

<div class = "footnote">
<b>1.</b> Alibi: <i>adversus</i>.&nbsp;
<b>2.</b>&nbsp;Origenes l. 3 contra Celsum.&nbsp;
<b>3.</b>&nbsp;Orig. c. Celsum. Lib. III.</div>

<p>
FRIDERICUS: Celsum Epicureum fuisse constat; nulla autem est pietatis
nota melior, quam ab Epicureis irrideri.</p>

<p>
SENAMUS: Si ex utero Christus conclusa vulva prodiit in lucem, ut omnes
Christiani fatentur, si adversariis illum lapidare cupientibus
disparuit, ut est apud Johannem capite octavo, si aedibus conclusis in
coetu discipulorum
<span class = "pagenum">235</span>
visus est<span class = "tag">1</span> ac saepius hominum obtutum ut
Gyges effugit, si maria sicco pede calcavit, profecto spectrum fuisse
aut inane corpus habuisse fatendum est, quia verum corpus sive osseum
sive aëreum nullam penetrationem admittit.</p>

<div class = "footnote">
<b>1.</b> Marc. 16. Luc. 14. Joh. 21.</div>

<p>
SALOMO: Demus illud, corpora corporum nullam penetrationem pati, videmus
tamen angelos veris corporibus assumtis, imo et sortilegos transvectos
saepius apparuisse ac disparuisse, saepe quoque aquis subvectos nullis
voraginibus immergi potuisse, ut judicibus omnibus compertum est, eos
tamen veris corporibus indutos constat. Ita quoque Jesum verum corpus
habuisse et cruciatus acerbissimos ipsiusque mortis duritatem cum dolore
pertulisse confitendum est. Sed illud me angit, cur mortis et supplicii
veniam tam ardenti supplicatione flagitaret is, qui si Deus esset, nullo
negotio a se impetrare potuisset?</p>

<p>
CURTIUS: Ut omnes intelligerent, Christum non modo Deum verum, sed<span
class = "tag">1</span> etiam hominem verum esse, nec utramque naturam in
eo fuisse confusam.</p>

<div class = "footnote">
<b>1.</b> Alibi: <i>verum</i>.</div>

<p>
OCTAVIUS: Ismaëlitae constanter negant, Christum deitatem sibi
arrogavisse. <i>Nec rapinam</i>, inquit Paulus<span class =
"tag">1</span>, <i>arbitratus se esse aequalem Deo.</i> Atque ejus rei
sempiterna testimonia in evangeliis exstare videmus. Cum enim quidam
Christum compellaret his verbis<span class = "tag">2</span>: <i>Magister
bone!</i> Tum ille: <i>Cur me</i>, inquit, <i>dicis bonum, cum nemo
bonus sit nisi unus Deus?</i> Hic non modo deitatem procul a se rejecit,
verum<span class = "tag">3</span> etiam peccatorem se confitetur. Item,
cum rogaretur, cur se Dei filium appellaret, reposuit illud<span class =
"tag">4</span>: <i>Nonne scriptum est: Ego dixi, Dii estis et filii
excelsi omnes?</i> Item illud: <i>Vado ad patrem meum et ad patrem
vestrum.</i> Nec satis habuit, se cum caeteris hominibus eadem originis
societate conjugare, verum etiam cum caeteris Deum unum agnoscere omnium
communem, nec modo illud, sed etiam sui reditus causam subjiciens.
<i>Quia pater</i>, inquit<span class = "tag">5</span>, <i>major me
est.</i> Quo loco Tertullianus contra Praxeam: Pater, inquit, alius est
a filio quia major. Item illud<span class = "tag">6</span>: <i>Haec est
vita aeterna, ut cognoscant, te unum Deum verum et quem misisti, Jesum
Christum.</i> Hic omnem omnino divinitatem exuit, ut acutissimis<span
class = "tag">7</span> quibusque<span class = "tag">8</span> theologis
placet. Item<span class = "tag">9</span>: <i>Qui in me credit, non in me
credit, sed in eum, qui misit me.</i> Item: <i>Pater, in manus tuas
commendo spiritum meum.</i> Item: <i>Pater, quia hoc abscondidisti
sapientibus</i><span class = "tag">10</span>. Paulus vero locis omnibus
Christum appellat dominum, sed a Dei appellatione semper segregans:
<i>Benedictus</i>, inquit,<span class = "tag">11</span> <i>Deus domini
nostri Jesu Christi</i>, et cum de
<span class = "pagenum">236</span>
Christo multa scripsisset ad Timotheum, subjicit haec verba adversante
particula<span class = "tag">12</span>: <i>Regi autem seculorum
immortali, invisibili, soli Deo honor et gloria!</i> Item: <i>Unus est
dominus, unum baptisma, una fides, unus Deus</i><span class =
"tag">13</span>. Item appellat Christum imaginem Dei<span class =
"tag">14</span>, ut Moses initio libri originum hominem ad imaginem Dei
conditum scribit: res autem ab imagine tota natura differt. Item<span
class = "tag">15</span>: <i>Deus autem pacis, qui reduxit a mortuis
dominum nostrum Jesum Christum.</i> Item<span class = "tag">16</span>:
<i>Gratia in vobis<span class = "tag">17</span> augeatur per agnitionem
Dei et Jesu domini nostri. Item<span class = "tag">18</span>: Unus est
Deus, ex quo omnia, et unus Christus, per quem omnia.</i> Item<span
class = "tag">19</span>: <i>Sciat omnis ecclesia, quod Christum hunc
Jesum facit Deus.</i> Item: <i>Qui custodiunt mandata Dei et fidem
Jesu</i><span class = "tag">20</span>. Vox autem domini nihil aliud
Ebraeis quam doctorem<span class = "tag">21</span>, paedagogum ac
magistrum significat. Itaque Lucianus<span class = "tag">22</span>,
Christianam religionem professus, Christum <span title =
"Greek: megan sophistên">μέγαν σοφιστὴν</span> honoris causa vocat,
ut Plato Protagoram.</p>

<div class = "footnote">
<b>1.</b> Phil. II,&nbsp;6.&nbsp;
<b>2.</b>&nbsp;Marc. X, 17. Lucae XVIII,&nbsp;18.&nbsp;
<b>3.</b>&nbsp;Alibi: <i>veram</i>.&nbsp;
<b>4.</b>&nbsp;Joh. 10, 34&nbsp;sq.&nbsp;
<b>5.</b>&nbsp;Joh. 14,&nbsp;28.&nbsp;
<b>6.</b>&nbsp;Joh. XVII,&nbsp;3.&nbsp;
<b>7.</b>&nbsp;Calvinus; Cap. XX&nbsp;Joh.&nbsp;
<b>8.</b>&nbsp;Alibi: <i>quibusdam</i>.&nbsp;
<b>9.</b>&nbsp;Joh. 12,&nbsp;44.&nbsp;
<b>10.</b>&nbsp;Matth. 11,&nbsp;27.&nbsp;
<b>11.</b>&nbsp;2 Cor. 1,&nbsp;3.&nbsp;
<b>12.</b>&nbsp;Timoth. 6, 15&nbsp;sq.&nbsp;
<b>13.</b>&nbsp;Eph. 4,&nbsp;5.&nbsp;
<b>14.</b>&nbsp;Col. 1,&nbsp;15.&nbsp;
<b>15.</b>&nbsp;1 Petri 1,&nbsp;2.&nbsp;
<b>16.</b>&nbsp;2 Petri 3,&nbsp;18.&nbsp;
<b>17.</b>&nbsp;Alibi: <i>nobis</i>.&nbsp;
<b>18.</b>&nbsp;1 Corinth. 8,&nbsp;6.&nbsp;
<b>19.</b>&nbsp;Ephes. 3,&nbsp;10.&nbsp;
<b>20.</b>&nbsp;Apocal. 14,&nbsp;12.&nbsp;
<b>21.</b>&nbsp;<span title = "Hebrew: rav">רַב</span>,
<span title = "Hebrew: rabbee">רַבִּי</span>,
<span title = "Hebrew: ravunee">רַבוּנִי</span>.&nbsp;
<b>22.</b> In Peregrino.</div>

<p>
CURTIUS: Quid mirum, si Lucianus Atheorum ter<span class =
"tag">1</span> maximus Christo, quem turpiter ac impie ejuraverat,
deitatem eripere conatur? Qui autem Christum a Paulo<span class =
"tag">2</span> Dominum tantum, non etiam Deum, appellari ajunt, illud
opinor non legerunt: Ex Judaeis est Christus, quantum quidem ad carnem,
qui est in omnibus Deus laudandus.</p>

<div class = "footnote">
<b>1.</b> Alius: <i>derisor</i>.&nbsp;
<b>2.</b>&nbsp;Rom. 9, 3.</div>

<p>
OCTAVIUS: Haec verba antiquis exemplaribus defuisse testantur Cyrilli et
Epiphanii scripta, ut illud: Petra autem erat Christus; et infinita
prope loca, quorum partem maximam Epiphanius denotavit. Sed qui fieri
posset, ut qui sit Deus, alteri sapientiam, sanctitatem acceptam ferat:
<i>Pater</i>, inquit, <i>clarifica filium!</i><span class =
"tag">1</span></p>

<div class = "footnote">
<b>1.</b> Matth. XX. Marc. X. Joh. V.</div>

<p>
FRIDERICUS: Bona fide, Octavi, caetera subjungere oportet: clarifica
filium claritate, quam habuit prius quam mundus hic fieret! Quis autem
exstitit prius quam mundus hic fieret, nisi Deus ipse? Hoc igitur loco
superiora facile diluuntur, quae tamen veteres ad personarum
distinctionem traxerunt.</p>

<p>
OCTAVIUS: Sed juniores theologi veteram dicta refutant, cujusmodi est
illud: principium qui et loquor vobis; quod veteres ad deitatem referri
putant oportere. Et illa Jesaiae verba: <i>generationem ejus quis
enarrabit?</i><span class = "tag">1</span> Quae veteres ad deitatem
pertinere tradunt. Apertioribus, inquit Calvinus<span class =
"tag">2</span>, scripturae locis contentos esse oportuit, ne se Judaeis
deridendos praeberent. Exceptio enim erat in promtu, prophetam de
Christo non cogitasse. Idem, quod Petri concionem refellit, qui haec
verba<span class = "tag">3</span>:
<span class = "pagenum">237</span>
<i>Excitabit Deus vobis prophetam de fratribus vestris, mei similem,
ipsum audite</i>, ad Christum pertinere diceret, qui cum Petrus
Christum. Mosi similem fuisse praedicat, illi eripit deitatem.
Muhammedes vero legislator Deum ita loquentem inducit, Azora tertia: O
Jesu Mariae fili, tu persuades hominibus, ut Dei loco te matremque tuam
Deos habeant ac venerentur. Ad haec Jesus ita respondit: Absit a me,
Deum esse mentiar, tu scis, me hominibus semper suasisse, ut te Deum
meum et suum adorent.</p>

<div class = "footnote">
<b>1.</b> Jesaiae cap. 53,&nbsp;8.&nbsp;
<b>2.</b>&nbsp;Calvinus in Joh. 5 et&nbsp;8.&nbsp;
<b>3.</b>&nbsp;Deuteron. 18, 15. Act. 3, 23.</div>

<p>
FRIDERICUS: Aliud est, eripere Christo deitatem, aliud negare, Christum
se pro Deo gessisse. Publice quidem Dei appellationem rejecit, apud suos
autem quis et qualis esset aperte declaravit, sic tamen ut divinae
illius majestatis decus humana imbecillitate ac specie vetaret. Sed cum
multa de Christi deitate occurrant, tum vero duo gravissima ipsius Dei
patris de coelo testificantis oracula exstant<span class =
"tag">1</span>: <i>Hic est filius meus dilectus, in quo mihi complacuit,
ipsum audite!</i> Item illud<span class = "tag">2</span>: <i>Et
clarificavi et clarificabo.</i> Item illud Thomae clara voce
confitentis<span class = "tag">3</span>: <i>Dominus meus et Deus
meus!</i> Nam utrumque in Christi persona conjunxit; quanquam testimonio
Johannis ipsius, qui<span class = "tag">4</span> ab intimo Christi
pectore divinam sapientiam expressit, nullum clarius esse potest. Sic
enim<span class = "tag">5</span> auspicatur spiritus sanctus illud
evangelium<span class = "tag">6</span>: <i>In principio erat verbum et
verbum erat apud Deum et Deus erat verbum.</i></p>

<div class = "footnote">
<b>1.</b> Matth. 3, 17 et 17,&nbsp;5.&nbsp;
<b>2.</b>&nbsp;Joh. 12,&nbsp;28.&nbsp;
<b>3.</b>&nbsp;Joh. 20,&nbsp;28.&nbsp;
<b>4.</b>&nbsp;Desiderantur haec octo sequentia verba in uno
codice.&nbsp;
<b>5.</b>&nbsp;Alius: <i>etiam de Christo Jesu</i>.&nbsp;
<b>6.</b>&nbsp;Joh. 1, 1 sqq.</div>

<p>
SALOMO: Tametsi ecclesia nihilo plus et certe minus apud nos ponderis
habeat, quam apud Israëlitas, nihilominus ea quae Christiani firmissima
putant divinitatis Christi fundamenta veteribus exemplaribus deesse
videmus. Nam Epiphanius haec verba<span class = "tag">1</span>:
<i>Audita est vox de coelo: tu es filius meus</i> etc., Marcionis
archetypo deesse scribit, et illud<span class = "tag">2</span>: <i>In
Christi morte sol obscuratus est</i>; item illud<span class =
"tag">3</span>: <i>hodie mecum eris in paradiso</i>; item illud<span
class = "tag">4</span>: <i>Petra erat Christus</i>; et illud: <i>finis
legis Christus, in salutem omni credenti</i><span class =
"tag">5</span>; item illud: <i>Quaeritis viventem, resurrexit a mortuis
et totum resurrectionis caput</i><span class = "tag">6</span>. Item
illud<span class = "tag">7</span>: <i>Ut sciatis, quod filius hominis
potestatem habeat dimittendi peccata.</i> Quid, ducenta circiter loca
commemorem, quae Marcionis exemplari defuisse Epiphanius denotavit<span
class = "tag">8</span>.</p>

<div class = "footnote">
<b>1.</b> Matth. 3, 17. 17,&nbsp;5.&nbsp;
<b>2.</b>&nbsp;Matth. 24,&nbsp;29.&nbsp;
<b>3.</b>&nbsp;Luc. 23, 43. Caeterum desunt haec verba in uno
codice.&nbsp;
<b>4.</b>&nbsp;1 Corinth. 10, 4. (cf. Exod. 17, 6. Psalm. 78, 15 sq.
105, 41. Jesaiae 48, 21. Sapient. 11,&nbsp;4).&nbsp;
<b>5.</b>&nbsp;Rom. 10,&nbsp;4.&nbsp;
<b>6.</b>&nbsp;Coloss. 2,&nbsp;16.&nbsp;
<b>7.</b>&nbsp;Matth. 9,&nbsp;6.&nbsp;
<b>8.</b>&nbsp;Alibi: <i>notavit</i>.</div>

<p>
CURTIUS: Si quid a Marcione haeresiarcha detruncatum, si quid ab Arianis
detractum, addictum, mutatum, inversum, perversum, an propterea fides
evangelicis scriptis deroganda venit? Nam ex eo maxime Christi deitas
colligitur, inquit Theophylactus<span class = "tag">1</span>, quod
peccantibus ignovit, cum solius Dei sit proprium, crimen abolere.</p>

<div class = "footnote">
<b>1.</b> Alius: <i>Theophilus</i>. (Theophylactus in cap. 1. Luc.
Cypriani serm. de laps.)</div>

<p>
<span class = "pagenum">238</span>
SALOMO: Illud quidem assentior, atque ita Dei propium esse, ut ne
angelis quidem tanta sit ab Immortali tributa potestas, ut Rabbi Joseph
notavit. De omnibus autem impietatis generibus, quae multa sunt, nullum
detestabilius est, quam homini ab homine illud ignosci, quod in Deum
peccatur<span class = "tag">1</span>.</p>

<div class = "footnote">
<b>1.</b> Psalm. 130, 4.</div>

<p>
CURTIUS: At nihil saepius in sacris litteris occurrit, quam illa formula
Christi in curatione languentium: <i>Remittuntur tibi peccata
tua</i><span class = "tag">1</span>. Et cujus est, mundum judicare, nisi
Dei solius proprium? At Christo mundi judicium datum esse constat. Quis
igitur de illius deitate dubitare possit? Quae cum ita sint et cum omnia
non modo argumenta, sed etiam argutiarum sophismata, divinis oraculis
facillime diluantur, constanti ac stabili assensione Christi, veri Dei
et hominis, divinitatem tot ac tam multis seculis confirmatam, sic
teneamus oportet, ut nunquam nos a suscepta fide divelli patiamur.</p>

<div class = "footnote">
<b>1.</b> Matth. 9, 2.</div>

<p>
CORONAEUS: Rectissime tu quidem, Curti, sed non satis est docuisse<span
class = "tag">1</span>, Christum verum Deum et hominem esse, ut nobis
persuasum est, nisi intelligamus, quae qualisque sit unio utriusque
naturae, quod sequenti disputationi relinquitur nobis asserendum.</p>

<div class = "footnote">
<b>1.</b> Alibi: <i>non satis docuisti</i>.</div>

<p>
Quibus dictis singuli, peracta solita<span class = "tag">1</span>
gratiarum actione, discesserunt.</p>

<div class = "footnote">
<b>1.</b> Alius: <i>cum solita</i>.</div>


<h3 class = "chapter"><a name = "liber_vi">LIBER SEXTUS.</a></h3>

<p>
Die consequenti tardius solito convenerant, quoniam dies erat Veneris
jejunio sancta, qua non nisi semel cibum capiebat Coronaei domus. Qui
tametsi frugalissime viveret propter jejunium, diutius tamen aliquanto
prandium protraxerat, ut mihi<span class = "tag">1</span> tragoediam
coeptam perlegere licuerit ad extremum, quo Muphtes<span class =
"tag">2</span>, maximus sacrorum antistes ac divini juris interpres, pro
trium principum caede veniam a Deo precatus expiavit. Et cum laudatorio
Davidis cantico simul Deo gratias egissent, ut consueverant: Vos, inquit
CORONAEUS, lautioribus ferculis excepissem, si per leges pontificias
carnibus vesci licuisset.</p>

<div class = "footnote">
<b>1.</b> Alibi: <i>nisi</i>.&nbsp;
<b>2.</b>&nbsp;Alius: <i>Mystes</i>.</div>

<p>
<span class = "pagenum">239</span>
SENAMUS: Nunquam jucundius epulari soleo, quam jejuniorum diebus, quibus
exquisita fercula piscium nobis apponuntur ac poenitentia scelerum
vescimur cibis, quibus olim reges summa voluptate fruebantur i.e.
piscibus, cum nulla prope carnium fercula principum mensis apponerentur,
nisi quis forsan turdos aut lepusculos intulisset, aut aprum grandiorem
delicatissimis avibus<span class = "tag">1</span> plenum, quem equum
Trojanum et <span title = "Greek: echedôron">ἐχεδώρον</span><span class
= "tag">2</span> appellabant<span class = "tag">3</span>. Et certe
Augustus Caligula, ut natalia ineunte imperio magnifice celebraret,
totum mare mediterraneum expiscari jussit, ut piscium optimorum lactes
in urbem inveherentur ac praecipue mulli, rhombi, muraenae, siluri, qui
mensis cum triumpho apponi solebant.</p>

<div class = "footnote">
<b>1.</b> Alius false: <i>civibus</i>, id quod sine sensu est.&nbsp;
<b>2.</b>&nbsp;Alii: <span title =
"Greek: aschedôron">ἀσχεδῶρον</span>.&nbsp;
<b>3.</b>&nbsp;Athenaeus, l. V. deipnos.</div>

<p>
OCTAVIUS: Sunt ista insanientis libidinis argumenta. Quae cum M. Cato
Censorinus multis ante saeculis prospiceret, eam civitatem<span class =
"tag">1</span> diutius stare posse negabat, in qua pisces bove carius
emerentur. Nam veteres gregibus et armentis epulas parabant, iis etiam
sacra faciebant, nulla enim fere piscium sacrificia reperiuntur.</p>

<div class = "footnote">
<b>1.</b> Alius: <i>eam aviditatem</i>.</div>

<p>
CURTIUS: Antiqui ea Diis offerebant, quibus affluebant, ac potissimum
porrigebant molas, i.e., ut scribit Homerus, ex hordeo, sale et aqua
confectas, unde<span class = "tag">1</span> vox immolandi. Postea porcos
caeterasque pecudes sacrificare licuit, rarius aves. Accolae maritimi,
nautae, piscatores maximum quemque thynnum Neptuno mactabant, ut scribit
Athenaeus, qui mullum Dianae, cytharum Apollini, phocas Mercurio, apros
Veneri, pompilum<span class = "tag">2</span> Marti sacros fuisse
scribit. Sed eo processit amentiae<span class = "tag">3</span> Caligula,
ut sibi quasi Deo phasianos, rhinocerotas<span class = "tag">4</span> et
pavones mactari juberet.</p>

<div class = "footnote">
<b>1.</b> Alibi: <i>quae</i>.&nbsp;
<b>2.</b>&nbsp;Piscem quemdam maritimum, quem alibi appellant nautilum.
Plinii hist. natur. 32, 54. 9, 20 et&nbsp;47.&nbsp;
<b>3.</b>&nbsp;Alibi: <i>dementiae</i>.&nbsp;
<b>4.</b>&nbsp;In codicibus: <i>phaerincopteros</i>.</div>

<p>
TORALBA: Si praestantissimum immortali Deo quoque gratissimum, et quo
praestantius, eo gratius est donum. Profecto nihil piscium sacrificio
inter animantia<span class = "tag">1</span> gratius debet videri, si
puritatem sive<span class = "tag">2</span> sanctitatem animantis illius,
seu morbis omnibus vacua corpora sive vitae diuturnitatem spectes, qua
caeteris longe praestare mihi videtur.</p>

<div class = "footnote">
<b>1.</b> Addit alius codex: <i>bruta</i>.&nbsp;
<b>2.</b>&nbsp;Alibi:&nbsp;i.e.</div>

<p>
FRIDERICUS: Ego quidem pisces caeteris animantibus puriores esse duco,
tum quia in elemento purissimo vivunt, tum etiam quod maris puritate
sordes omnes non modo corporum, sed etiam animorum elui atque expiari
putantur. Sed quod vitam terrestribus diuturniorem aquatilia ducant, vix
est, ut mihi persuaderi possit, cum Elephantos centum annos supra
viginti vivere consuesse proditum sit de Juba rege, rerum naturalium
acerrimo venatore.</p>

<p>
OCTAVIUS: Immo vero Apollonius Tyanaeus elephantum in India vidit, ut
est apud Philostratum<span class = "tag">1</span>, qui ab Alexandro
Magno ad sua
<span class = "pagenum">240</span>
usque tempora vitae trecentos annos superarat<span class =
"tag">2</span>. Quod Aristotelis opinioni quodammodo congruit; is enim
tradit, nullum animal homine vivacius esse post elephantum.</p>

<div class = "footnote">
<b>1.</b> Lib. 7, in vita Apollonii Tyanaei.&nbsp;
<b>2.</b>&nbsp;Alibi: <i>superabat</i>.</div>

<p>
FRIDERICUS: Certe vivacissimum esse animalium hominem, ex sacris
litteris constat, scilicet primos illos humani generis creatores
nongentos amplius annos vixisse ac nonnullos proxime ad annum millesimum
accessisse.</p>

<p>
SENAMUS: Quid est igitur, quam ob rem diuturna vita tam brevi
curriculo<span class = "tag">1</span> conclusa sit, ut etiamnum
Moses<span class = "tag">2</span>, qui libros originum et vitas
diuturniores litteris mandavit, conqueratur, hominem robustiorum vitam
vix ac ne vix quidem octogesimum annum superare.</p>

<div class = "footnote">
<b>1.</b> Alibi: <i>circulo</i>.&nbsp;
<b>2.</b>&nbsp;Ps. 90, qui est Mosi tributus.</div>

<p>
FRIDERICUS<span class = "tag">1</span>: Scio plerisque Epicuraeis<span
class = "tag">2</span> libros originum incredibiles videri et ea
potissimum, quae de hominum diuturna vita prodita fuere. At Josephus,
antiquitatum interpres optimus<span class = "tag">3</span>, ut ea, quae
Moses scripserat, confirmaret, duodecim historias ab omnibus fere
populis summae antiquitatis ac auctoritatis testes arcessere non
dubitavit, scilicet Berosum Chaldaeum, Mochum, Hestiaeum, Hieronymum
Aegyptium, Nicolaum Damascenum, Homerum, Hesiodum, Hecataeum,
Hellanicum, Ephorum, Theopompum, Acesilaum<span class = "tag">4</span>,
Xenophontem, qui homines aliquot non modo quadringentos et sexcentos
annos, sed et nongentos excessisse prodiderunt. Quin etiam majorum<span
class = "tag">5</span> nostrorum aetate historicis nobilitatus est
Miles, qui quod annos 369 explevisset, Johannes de Temporibus
usurpatur<span class = "tag">6</span>. At nostra aetate, i.e. 1519,
Franciscus Aluaresius<span class = "tag">7</span> in Aethiopicis
scripsit, Marcum Abnuam<span class = "tag">8</span> pontificem maximum
Abyssiniorum, anno centesimo quinquagesimo aetatis nondum senium prae se
tulisse. Ex quo intelligitur, eos aberrare, qui longissimam hominis
vitam post aquarum eluviones centum ac viginti circumscriptam fuisse
putant, cum id tempus<span class = "tag">9</span> hominum generi ad
poenitentiam ante diluvia Dei concessu data esset<span class =
"tag">10</span>.</p>

<div class = "footnote">
<b>1.</b> Alius: SALOMO.&nbsp;
<b>2.</b>&nbsp;Alibi: <i>Epicuraeorum</i>.&nbsp;
<b>3.</b>&nbsp;Antiq. lib. IV.,&nbsp;5.&nbsp;
<b>4.</b>&nbsp;Alius: <i>Acasiceum</i>.&nbsp;
<b>5.</b>&nbsp;Alii: <i>majori</i>.&nbsp;
<b>6.</b>&nbsp;Alibi: <i>vocatur</i>.&nbsp;
<b>7.</b>&nbsp;Alius: <i>Mauretius</i>.&nbsp;
<b>8.</b>&nbsp;Alibi: <i>Albanum</i>, vel: <i>Atanam</i>.&nbsp;
<b>9.</b>&nbsp;Alibi: <i>id</i>.&nbsp;
<b>10.</b>&nbsp;Genes. 6, 3&nbsp;sqq.</div>

<p>
SALOMO: Illud philosophis constat inter ipsos, non modo certum vitae
tempus omni animantium generi ab ipso conditore circumscriptum fuisse,
verum etiam singulorum hominum annos, menses, dies, horas, momenta
definita esse<span class = "tag">1</span>, quae tum virtutibus augeri,
tum etiam flagitiis circumcidi sacra oracula declarant, sive in hoc
cadaveris gurgustio, sive cadaveribus erepti. Sic tamen interpretor, ut
hominis spirantis vita non excedat annos 969, quoniam Methusala is, qui
vitam mortalium omnium longissime protraxit, non diutius vixit<span
class = "tag">2</span>.</p>

<div class = "footnote">
<b>1.</b> Deuter. 6. 3. Regum 3. Josuae 14. 21. 29. Psalm. 14. 60. 72 et
108. Proverb. 6. 15.&nbsp;28.&nbsp;
<b>2.</b>&nbsp;Alibi: <i>ulterius non vixerit</i>.</div>

<p>
TORALBA: Vitam hanc diuturnam non naturae vi, sed procuratione
<span class = "pagenum">241</span>
divina primis hominibus tributam fuisse existimo, ad artes et scientias
constituendas ac praesertim ad coelestium motuum cognitionem.</p>

<p>
CURTIUS: Principio quidem ad generis humani propagationem potius, quam
ad scientiarum et artium investigationem, hominibus vitam diuturnam
opinor fuisse concessam, postea vero, cum<span class = "tag">1</span>
longe lateque dissipatum est hominum genus, vita brevius contracta est,
alioqui terrarum orbis, quantus est, populorum vim capere nullo modo
potuisset. Sic autem natura comparatum est, ut frequentissimi sint
partus eorum animantium, quorum vita brevior est, et rari foetus eorum,
quibus vita fruenda diutius conceditur. Videmus enim biennio vitam
polyporum definiri, quo genere piscium est nullum foecundius. Item
lepores, quorum vita septimo anno circumscribitur, terrestrium omnium
foecundissimi sunt.</p>

<div class = "footnote">
<b>1.</b> Alibi: <i>quam</i>.</div>

<p>
TORALBA: Haec partim vera, partim in conjectura posita sunt. Neque enim,
opinor, foecunditas leporibus aut polypis tanta<span class =
"tag">1</span> tributa est, quod illis breve curriculum vitae
concederetur, sed summa Dei procuratione, ut alteri voracium
piscium<span class = "tag">2</span> alimentis<span class =
"tag">3</span>, alteri terrestrium belluarum et hominum venationi et
pabulo sufficerent. Foecunditatem enim et profusionem seminis sequitur
vitae brevitas. Rapaces autem alites ac belluas terrestres ac
maritimas<span class = "tag">4</span> infoecundas esse videmus, quae
tamen caeteras vitae diuturnitate vincunt, maxime tamen aquatiles, neque
enim immanis illa balaenarum [ac justi ceti]<span class = "tag">5</span>
vastitas, quae interdum est octo jugerum, usque eo excresceret, nisi
plurium seculorum spatio. Nam Juba Rex in commentariis ad Augustum
scribit<span class = "tag">6</span>, balaenam captam tantae
magnitudinis, ut trecentos pedes latitudinis et sexcentos longitudinis
haberet. Nullum autem longaevae vitae<span class = "tag">7</span>
argumentum majus est, quam quod pisces nullis omnino morbis
corripiantur, praesertim marini.</p>

<div class = "footnote">
<b>1.</b> Alibi: <i>ita</i>.&nbsp;
<b>2.</b>&nbsp;Alibi: <i>avium</i>.&nbsp;
<b>3.</b>&nbsp;Alius: <i>alimento</i>.&nbsp;
<b>4.</b>&nbsp;Alibi: <i>marinas</i>.&nbsp;
<b>5.</b>&nbsp;Desunt haec verba in uno codice; alii legunt: <i>ac
mysticeti</i>.&nbsp;
<b>6.</b>&nbsp;Relatum apud Plinium ex Jubae commentariis l. 32,
1 et 9,&nbsp;3.&nbsp;
<b>7.</b>&nbsp;Alius: <i>longitudinis vitae</i>.</div>

<p>
FRIDERICUS: Certe quidem Fridericus II. imperator Germanus piscem Lucium
in lacum Helpruntium<span class = "tag">1</span> injici curavit<span
class = "tag">2</span>, innexo prius branchiis annulo aetatis indice,
qui captus est anno 1497, i.e. anno post 267, quam in lacum justa
magnitudine injectus erat, ea<span class = "tag">3</span> tamen
vivacissimum constabat ac diutius victurum, nisi violenta morte
praereptus esset<span class = "tag">4</span>. Ac nostra aetate Cyprini
ab avorum memoria usque ad nepotes centum viginti annos amplius
superarunt. Ut omittam, quod Seneca<span class = "tag">5</span> scribit,
piscem Apolliona<span class = "tag">6</span> anno sexagesimo postquam in
piscinam grandis illatus fuerat exspirasse, duobus ejusdem aetatis
superstitibus. Ex quo intelligitur<span class = "tag">7</span>, belluas
marinas in aqua salsa puriore et salubriore largissimam omnium
animantium
<span class = "pagenum">242</span>
vitam protrahere. Nec invitus ab Aristotelis<span class = "tag">8</span>
et Theophrasti opinione discedam, quippe qui scripserunt, aquatilium
quam terrestrium et volatilium vitam esse breviorem.</p>

<div class = "footnote">
<b>1.</b> Alibi: <i>Heilbrunnium</i>.&nbsp;
<b>2.</b>&nbsp;Munsterus in descript. Gall. de aequalit. et Conr.
Gesnerus cap. de Lucio.&nbsp;
<b>3.</b>&nbsp;Alibi: <i>eum</i>.&nbsp;
<b>4.</b>&nbsp;Alibi: <i>fuisset</i>.&nbsp;
<b>5.</b>&nbsp;Lib. de long. vit. cp.&nbsp;II.&nbsp;
<b>6.</b>&nbsp;Alibi: <i>Apolloniam</i>.&nbsp;
<b>7.</b>&nbsp;Alius: <i>intelligo</i>.&nbsp;
<b>8.</b>&nbsp;Lib. IV cp. 14 de caus. plantar.</div>

<p>
TORALBA: Invideo tantam mercedem Aristoteli, quantam ab Alexandro Magno
accepisse dicitur, i.e. octingenta talenta, ut in re tam perspicua tam
graviter peccaret.</p>

<p>
CORONAEUS: Facit igitur et<span class = "tag">1</span> vitae longitudo
et explorata valetudo piscium, ut alimentis hominum utiliores quam
animantia terrestria videantur, sed ex his solidiora sunt, quam ex illis
alimenta: quae ratio fecit, opinor, ut Romani pontifices ciborum
delectum et ad victus puritatem et ad libidines coërcendas, suis
decretis adhiberent, jejuniorum diebus et eo potissimum die quo Christus
cruci affixus est, ut <span title = "Greek: apo tôn empsuchôn">ἀπὸ τῶν
ἐμψύχῶν</span> sive terrestrium sive volatilium abstineamus; qui
religiosiores, etiam a piscibus et somno abstinent, quidam vero horas
viginti quatuor uno pede nituntur, coelum intuentes; qui religiosissimi,
non modo abstinent ab his quae diximus, sed etiam collo tenus in aquis
diem jejunii peragunt, ut accuratius vigilando somnus coërceatur.
Idem<span class = "tag">2</span> Aethiopibus Christianis consuetum esse,
Franciscus Alvaresius<span class = "tag">3</span> scribit, ac potissimum
die sexto expiationis, <span title =
"Greek: proparaskeuês">προπαρασκεῦης</span>.</p>

<div class = "footnote">
<b>1.</b> Alibi: <i>ea</i>.&nbsp;
<b>2.</b>&nbsp;Alibi: <i>Id enim</i>, vel: <i>Id etiam</i>.&nbsp;
<b>3.</b>&nbsp;In Aethiopicis.</div>

<p>
SENAMUS: Jejunium die sexto Christiani commodius, quam Ismaëlitae, qui
eundem diem solenni festivitate colunt, cum tamen eo die Muhammedes ab
hostibus graviter vulneratus sit ac fugatus; melius etiam Christiani,
qui solennia festa colunt eodem die, quo Christus a morte dicitur
resurrexisse.</p>

<p>
CURTIUS: Primordio nascentis ecclesiae Christiani die resurrectionis
jejunare consueverunt: die Paschae, inquit Tertullianus, quo publica
jejunii religio est, merito deponis osculum pacis; postea tamen eo die
jejunium vetitum&nbsp;est.</p>

<p>
SALOMO: Si de generis humani libertate ac salute laetandum omnibus est,
profecto Christianis exultandum esset eo ipso die, quo libertatem
animorum ac salutem sibi partam confidunt. Sic enim divina lege
cavetur<span class = "tag">1</span>, ut diem illum, quo primogenita
omnium animantium caesa sunt in universa Aegypto propter Israelitas, et
eorum greges, festivis agri paschalis epulis jucundissime coleremus,
quoniam cladi superstites durissima Aegyptiorum servitute liberati
sumus. Nullum autem jejunium nobis imperatur praeterquam die decimo
mensis septimi, ad exsecrationem et expiationem nefandi sceleris, quo
majores nostri vitulum ad colendum sibi conflassent. Illud autem
jejunium auspicamur a vespera ad vesperam consequentis, quo nec cibum
nec potum capere, nec in cubilibus<span class = "tag">2</span> jacere,
nec ullum opus moliri, nec ullis negotiis implicari licet, sed
peccatorum poenitere, deinde corpore et vultu
<span class = "pagenum">243</span>
terram contegente<span class = "tag">3</span> apud Deum misericordem de
peccatis confiteri ac nos ipsos affligere jubemur. Est enim vox Ebraica
<span title = "Hebrew: ta’anit">תענית</span> (Thaanith) nihil aliud,
quam afflictio et moestitia. Praeter jejunium illud legitimum
expiationis indicta sunt jejunia viginti quinque, partim propter occasus
illustrium prophetarum Mosis, Aaronis, Josuae<span class =
"tag">4</span>, Samuelis, partim propter excidium urbis et populi
defectionem, quae in libello Tahamith explicantur. Non desunt, qui Mosis
et Eliae exemplo quadraginta diebus<span class = "tag">5</span>
jejunant. Sanctissimi totum vitae tempus, praeter Sabbatha et Novilunia
solennia, semel tantum interdiu cibantur, ut de Juditha legimus<span
class = "tag">6</span>.</p>

<div class = "footnote">
<b>1.</b> Alibi: <i>cautum</i>.&nbsp;
<b>2.</b>&nbsp;Alibi: <i>cubili</i>.&nbsp;
<b>3.</b>&nbsp;Alibi: <i>conspiciente</i>.&nbsp;
<b>4.</b>&nbsp;Addunt alii: <i>Mariae</i>.&nbsp;
<b>5.</b>&nbsp;Alibi: <i>dies</i>.&nbsp;
<b>6.</b>&nbsp;Judith&nbsp;5.</div>

<p>
CURTIUS: Origenes contra Celsum<span class = "tag">1</span> scribit,
veteres Christianos quarta sextaque die jejunia coluisse, sabbathis vero
ac dominicis illud non licuisse.</p>

<div class = "footnote">
<b>1.</b> Libro&nbsp;V.</div>

<p>
OCTAVIUS: Ismaëlitae dictum Empedoclis usurpare consueverunt, scilicet a
vitiis jejunandum, i.e. <span title =
"Greek: nêsteusai kakotêtos">νηστεύσαι κακότητος</span>,
summa tamen religione colunt
jejunia Elmeidi, menstrua paschalia jejunia nec nisi post occasum solis
cibantur. Sunt tamen qui singulis mensibus tria jejunia sibi indicunt,
sub luna tredecim, quatuordecim, quindecim, quos ipsi candidos vocant,
quod his diebus luna, copioso lumine aucta, reddit animantium corpora
multum vegetiora et ad jejunium aptiora. Eadem fere ciborum religio,
quae Judaeis, nam utrique ab esu sanguinis et suillae carnis sibi
temperant, ut lex divina jubet.</p>

<p>
FRIDERICUS: Multa multis religiosa sunt, quae aliis valde profana aut
impia aut superstitiosa judicantur. Nam Judaei et Ismaëlitae aeque ac
veteres pagani velato capite sacra faciunt, ut illa significant:</p>

<div class = "verse close">
Purpureo velare comas adopertus amictu<span class =
"tag">1</span>.</div>

<p class = "close">
Quin etiam religiosum erat flaminibus, aperto capite sub Dio versari; ut
Saturnus, quia velatus erat, nudo vertice colebatur, Christus<span class
= "tag">1</span> tamen<span class = "tag">2</span> aperto capite
precatur.</p>

<div class = "footnote">
<b>1.</b> Virg. Aen. III.&nbsp;405.&nbsp;
<b>2.</b>&nbsp;Alii: <i>Christiani ... precantur</i>.&nbsp;
<b>3.</b>&nbsp;Alibi: <i>tantum</i>, vel: <i>autem</i>.</div>

<p>
SALOMO: Sabaeorum quidem<span class = "tag">1</span> et Arabum foeminae
nudatis corporibus choreas agitabant, oriente sole, ut illi
gratularentur, et qui sacra faciebant Bahali Peori, impudenter pudenda
revelabant, quo idolo nullum detestabilius divina lege execratur, qua
quidem lege pontifex sacrificans caput velare jubetur<span class =
"tag">2</span>.</p>

<div class = "footnote">
<b>1.</b> Rabbi Moses Rambam l.&nbsp;1.&nbsp;
<b>2.</b>&nbsp;Levit. 20,&nbsp;10.</div>

<p>
OCTAVIUS: Mos hic omnium populorum, qui religiosius colebant, communis
erat; nam Prusias Bithyniae rex, operto capite adoratis Curiae liminibus
divinos senatui honores dicitur exhibuisse. Item<span class =
"tag">1</span> Lucius nescio quis adulator Caligulam, qui se Deum
ferebat, adoraturus capite obvelato canis in modum circumvolutus, ad
pedes principis procidebat.</p>

<div class = "footnote">
<b>1.</b> Alibi: <i>Ita</i>.</div>

<p>
SALOMO: Quid Moses? Audita primum Dei voce, non modo verticem,
<span class = "pagenum">244</span>
sed vultum quoque operuit, quia verebatur, inquit scriptura sacra, Deum
intueri. Item Helias cum Dei vocem audisset in eodem monte, quo Moses,
pallio caput ac vultum obtexit.</p>

<p>
CURTIUS: Saepe<span class = "tag">1</span> contrariis itineribus eodem
pervenitur. Nam ut Asiae populis principem intueri nefas habetur et ab
ejus conspectu discedentem retrocedere oportet, ne illi terga
obvertantur, ac velato capite alloqui aspectu in terram demisso: ita
quoque flagitiosum est in Europa, praesente principe<span class =
"tag">2</span> capita velare, quin etiam ad edicta regis Abyssiniorum
non modo caput aperire, sed etiam corpus usque ad pudenda nudare necesse
est. Olim saltatio in sacris faciendis omnium fere populorum communis
erat, quae nusquam terrarum nunc usurpatur<span class = "tag">3</span>.
Et quemadmodum capitale esset apud Genevates et Helvetios in templo
saltare, quod religiosissime fiebat apud Judaeos; sic enim Davidem
legimus, cum arcam deduceret, accepta lyra saltasse aliquanto
altius<span class = "tag">4</span>, quam uxori Michalae decorum
videretur, ac si quis ullum munus altaribus sacris oblaturus veniret,
hunc alacri gestu saltare mos erat<span class = "tag">5</span>.</p>

<div class = "footnote">
<b>1.</b> Alibi: <i>Saepius</i>.&nbsp;
<b>2.</b>&nbsp;Alibi: <i>pontifice</i>.&nbsp;
<b>3.</b>&nbsp;Franc. Alvaresius in Aethiopicis.&nbsp;
<b>4.</b>&nbsp;2 Reg. 6, 14 seqq.&nbsp;
<b>5.</b>&nbsp;Rabbi Kimchi in Ps.&nbsp;42.</div>

<p>
SENAMUS: Saltationes et choreas sacris omnium populorum solennes fuisse
constat. Nec tantum Salii sacerdotes Martis a saliendo dicti sunt, sed
etiam Jovis ipsius ludis praesultor ad numerum et modum choream.
agebat<span class = "tag">1</span>. Et cum senatori cuidam Jupiter in
somniis visus esset, qui ludos instaurari juberet<span class =
"tag">2</span>, quod praesultor indocte saltaret<span class =
"tag">3</span>, deque ea re ter admonitus neglexisset, duorum filiorum
morte perterritus senatui rem aperuit, qui ludos instaurari jussit. Ex
quo etiam planum fit, quod ante diximus, etiam paganorum sacra
negligentius peracta immortali Deo displicuisse, omissa clades et
excidia populis invexisse.</p>

<div class = "footnote">
<b>1.</b> Plutarchus in Nicia et Alcibiade.&nbsp;
<b>2.</b>&nbsp;Valerius Maximus, Livius, Plutarchus, Dionysius
Halicarnasseus.&nbsp;
<b>3.</b>&nbsp;Alibi: <i>saltarat</i>.</div>

<p>
CORONAEUS: Existimo nostros bufones, qui clypeis et gladiis nudi
saltant, Salios veterum<span class = "tag">1</span> omnino imitari vel
etiam saltatorem illum, qui quod bovem Jovi<span class = "tag">2</span>
apud Athenienses mactaret<span class = "tag">3</span>, <span title =
"Greek: bouphonos">βουφόνος</span> dicebatur.</p>

<div class = "footnote">
<b>1.</b> Alibi: <i>veteres</i>.&nbsp;
<b>2.</b>&nbsp;Alii addunt: <i>Bulaeo</i>, vel: <i>Poleo</i>, vel:
<i>potentissimo</i>.&nbsp;
<b>3.</b>&nbsp;Alibi: <i>mactarat</i>.</div>

<p>
CURTIUS: Christiani primum nascente ecclesia saltationes sacras
intermiserunt, ut scribit Justinus Martyr<span class = "tag">1</span>,
quippe qui cogebantur nocturna sacra metu suppliciorum obire. Sed
Constantino Magno dominante, sublato metu, choreas frequentes et
choros<span class = "tag">2</span> agere coeperunt, qui mos nondum ab
ecclesia Romana plane desertus est. Nam quae processiones ab ipsis
appellabantur, saltando fiebant, non ambulando. Nec ita pridem cantores
duo, qui<span class = "tag">3</span> canticum in medio choro incipiunt,
ab occasu ad ortum, deinde ab ortu in occasum saltabant, tum utrique in
medio choro, alter quidem Austrum, alter Aquilonem spectans, aliquamdiu
immoti stabant. Quae ratio fuit<span class = "tag">4</span>
<span class = "pagenum">245</span>
a citharoedo in sacris ludis antiquitus observata, ut coelestium orbium
ac Deorum in coelis choreas agentium motus ipsiusque Terrae matris
Deorum stationem imitarentur. Illud tamen singulare fuit in Christianis,
quod cantores duo in choro, ne Diis infernis aut idolis gratulari
saltatione viderentur, ut<span class = "tag">5</span> pagani, dextram in
coelum attollebant, et quia molestum erat diutius elatam dextram habere,
baculos argenteos, qui in manum argenteam desinebant, gestare coeperunt,
ac summis pedum digitis modestius niti, ut modestius saltarent. Sed cum
imperitis hujusmodi<span class = "tag">6</span> sacerdotia ac munera
quaestuose tribuissent, non amplius saltare, sed deambulare coeperunt,
inde proverbium de ignaris, qui<span class = "tag">7</span> nec canere
didicerint<span class = "tag">8</span> nec saltare. Ita paulatim
ambulationes pro saltationibus desertis ab ecclesia Romana susceptas
videmus.</p>

<div class = "footnote">
<b>1.</b> Ad orthodox. qu.&nbsp;7.&nbsp;
<b>2.</b>&nbsp;Desunt alibi duo haec verba.&nbsp;
<b>3.</b>&nbsp;Alius: <i>quod</i>.&nbsp;
<b>4.</b>&nbsp;Scholiastes Pindari.&nbsp;
<b>5.</b>&nbsp;Alibi: <i>aut</i>.&nbsp;
<b>6.</b>&nbsp;Alius: <i>hujus mundi</i>.&nbsp;
<b>7.</b>&nbsp;Alibi: <i>quod</i>.&nbsp;
<b>8.</b>&nbsp;Alius: <i>didicerant</i>.</div>

<p>
SALOMO: Moderata saltatio in laudibus divinis efficacissima semper nobis
visa est, illud enim psaltes lyricus voluit, cum ipse coram Deo caneret
ac saltaret: <i>Colite Deum cum timore, exsultate ei cum<span class =
"tag">1</span> tremore!</i><span class = "tag">2</span> Est enim
exsultare altius saltare, quia fleri non potest, ut qui saltat ac
gestit<span class = "tag">3</span> animi quadam alacritate erga res
divinas, ut non etiam ardentissimo Dei amore in eum rapiatur, mente vero
tristi Deum laudare nefas est. Itaque pontifex Aaron, repentina adhuc
filiorum morte saucius, sacrum convivium obire recusavit, cum
diceret<span class = "tag">4</span>: <i>Quomodo gratus essem Deo, mente
lugubri?</i><span class = "tag">5</span> et qui laeta mente affectus est
erga Deum, hunc etiam oportet non modo ab omnibus sceleribus abhorrere,
verum etiam summa integritate ac innocentia vivere. Ita saepius in
psalmis occurrit vox illa Selah, quam Symmachus et Theodotion
vertit<span class = "tag">6</span> <span title =
"Greek: diapsalma">διάψαλμα</span>, Latini interpretationem omiserunt.
Nam Chaldaeus interpres putat, verbo Selah aeternum significari, quem
Origenes et Hieronymus<span class = "tag">7</span> sequuntur. Sed
Abraham AbenEsra interpretatur <span title = "Hebrew: Amen">אָמֵן</span>
i.e. vere; <span title = "Greek: diapsalma">διάψαλμα</span> vero
significare mihi videtur distinctionem modulationis et varietatem
quandam silentio interjecto. David Kimchi Selah vocis elationem
significare putat, ego vero vocis ac totius corporis subsaltationem
fuisse video, quam in sanctis canticis usurpare etiamnum solemus, ut
laetitiam erga Deum et intimi animi gaudium testificemur. Laudationes
vero divinas non modo saltationibus et canticis, verum etiam omni genere
instrumentorum ab immortali Deo instituta fuisse, gravissima Nathanis et
Gadi testimonia declarant, a quibus admonitus David 285 Leviticae tribus
cantores peritissimos ad divinarum laudum modulationes adhibuit<span
class = "tag">8</span>, quos partim vocibus, partim fidibus, partim
fistulis<span class = "tag">9</span> explicabat, quod ex initio psalmi
cujusque facile intelligitur, <span title =
"Hebrew: mizmor">מִזְמוֹר</span> fidibus
tantum<span class = "tag">10</span>, ubi
<span title = "Hebrew: shir">שִׁיר</span> sola voce canebatur, ubi
utcunque, voces fidibus miscebantur. Interdum tuba cornea, quae Sophar,
vel metallica, quae Halsopherat
<span class = "pagenum">246</span>
dicebatur, adhiberi solebat et metaltaim sive cimbala et mahol tibia.
Sed quia Judaei aeque ac populi australes fidibus magis delectantur<span
class = "tag">11</span>, et aquilonares tubarum ac tibiarum sono<span
class = "tag">12</span>, propterea cantica Davidis Psalmos appellarunt.
Est enim <span title = "Greek: psalmos">ψαλμός</span>, ut scitis<span
class = "tag">13</span>, carmen fidibus expressum, psalterium autem vas
in clypei quadrati formam, decem chordis<span class = "tag">14</span>
aptum. Propria tamen appellatione laudes ab Ebraeis appellantur cantica
Davidis <span title = "Hebrew: tehilim">תְהִלִים</span>, ut omnes
intelligant, brevissimis quidem precibus, sed laudibus assiduis intentos
esse oportere. Nihil autem<span class = "tag">15</span> frequentius in
psalmis occurrit, quam vox <span title =
"Hebrew: haleluyah">הַלֵלוּיָה</span> i.e. laudate Deum.</p>

<div class = "footnote">
<b>1.</b> Alibi: <i>in</i>.&nbsp;
<b>2.</b>&nbsp;Ps. 2,&nbsp;ii.&nbsp;
<b>3.</b>&nbsp;Alibi: <i>petit</i>.&nbsp;
<b>4.</b>&nbsp;Alibi: <i>dicens</i>.&nbsp;
<b>5.</b>&nbsp;Levit. 10,&nbsp;19.&nbsp;
<b>6.</b>&nbsp;Alii: <i>vertunt</i>.&nbsp;
<b>7.</b>&nbsp;Hieronymus in epist. ad Marcellum.&nbsp;
<b>8.</b>&nbsp;1 Paral. XXV, 1&nbsp;sqq.&nbsp;
<b>9.</b>&nbsp;Alibi: <i>fibulis</i>.&nbsp;
<b>10.</b>&nbsp;Alibi: <i>tamen</i>.&nbsp;
<b>11.</b>&nbsp;Alibi: <i>delectabantur</i>.&nbsp;
<b>12.</b>&nbsp;Alius: <i>sonitu</i>.&nbsp;
<b>13.</b>&nbsp;Aristophanis scholiastes in Avibus.&nbsp;
<b>14.</b>&nbsp;Alibi: <i>fidibus</i>.&nbsp;
<b>15.</b>&nbsp;Alii: <i>enim</i>.</div>

<p>
CORONAEUS: Ego vero existimo, ecclesiae Romanae organa<span class =
"tag">1</span>, quae Constantinopoli circa annum Christi 700 inventa,
fistulis plumbeis conflantur, omnium antiquorum instrutmenta musica
longo intervallo superare, nec satis mirari possum, eos, qui Romanae
ecclesiae ritus deseruerunt, organorum genus illud penitus abjecisse,
cum nihil modulatius fieri possit.</p>

<div class = "footnote">
<b>1.</b> Ammonius l. IV. et&nbsp;XVI.</div>

<p>
CURTIUS: Hoc ideo factum opinor, ne plebs illecebris modulationum
divinas laudes obliviscatur. Ac propterea Justinus Martyr<span class =
"tag">1</span> instrumenta illa musica puerorum esse ac de templo
rejicienda putat, comprobante Theodoreto pontifice<span class =
"tag">2</span>, eoque magis, si lingua peregrina utantur sacerdotes,
quam imperiti non capiunt<span class = "tag">3</span>, quo nihil
absurdius nec ullius populi moribus, praeterquam Romanorum, id probari
posse opinor.</p>

<div class = "footnote">
<b>1.</b> Qu. 157 ad orthodox.&nbsp;
<b>2.</b>&nbsp;Libro de sacrific.&nbsp;
<b>3.</b>&nbsp;Alibi: <i>capiant</i>.</div>

<p>
CORONAEUS: Id certe casu contigit; cum enim Ebraei, Graeci, Latini et
caeterae quoque gentes lingua populari Deos colerent, usu tamen diuturno
factum est, ut antiqua carmina sacrorum Polybii aetate non amplius
intelligerentur, mutatione scilicet latinae linguae, neque tamen usitata
carmina propter venerationem antiquitatis ac religionis mutare fas erat.
Ita quoque ecclesiae Romanae cantica tunc<span class = "tag">1</span> a
Gregorio latine sunt instituta, cum ab omnibus omnia perciperentur,
paulatim lingua latina peregrinorum undequaque in Italiam adventu et
concursu mutari et corrumpi coepit, carmina tamen usitata sine gravi
incommodo mutari nequeunt.</p>

<div class = "footnote">
<b>1.</b> Deest alibi.</div>

<p>
CURTIUS: Non video, quid incommodi sequatur, pulcherrimas illas Davidis
laudes linguis omnibus usurpare. Si tamen instrumentis musicis etiam
sacris utendum sit, ut quidem ex oraculo divino Nathanis et Gadi
prophetarum jubemur<span class = "tag">1</span>, fidibus praestaret,
quam fistulis plumbeis uti, quibus voces sono fistularum confuso tanta
vi erumpunt ut verba nullo modo percipiantur; soli enim Britanni,
opinor, organa fistularum plumbearum vocibus musicis miscere
consueverunt. At nihil tam necesse est, quam psalmos ac laudes divinas
ab omnibus intelligi, ut omnes erudiantur.</p>

<div class = "footnote">
<b>1.</b> 1 Paralip. 25, 1&nbsp;sqq.</div>

<p>
SENAMUS: Mirum mihi saepe visum est, Judaeos, Christianos, Ismaëlitas,
<span class = "pagenum">247</span>
Helveticos, Romanos, Germanos, tanta<span class = "tag">1</span>
religionum varietate discrepantes, in psalmis tamen Davidicis omnes
omnino conspirare atque iis quotidie gratias immortali Deo gratissimas
ubique terrarum agere.</p>

<div class = "footnote">
<b>1.</b> Alibi: <i>tam</i>.</div>

<p>
SALOMO: Non debet illud mirum videri, cum hi omnes unius aeterni Dei
nomen ac numen se colere nec plures uno esse profiteantur. Laudationes
autem Davidis ad aeternum Deum omnes spectant, nulla Jovis, Apollinis,
Dianae, Martis, Herculis, Saturni numina, nihil de Venere et Baccho,
nihil de Jesu Nazaraeo, nihil de Muhammede aut Maria virgine, nihil de
myriadibus innumeris<span class = "tag">1</span> Divorum, quos sibi
Christiani non tam ad imitandum, quam etiam ad colendum proposuerant,
sed unius sempiterni rerum omnium opificis laudes ac gesta
commemorantur.</p>

<div class = "footnote">
<b>1.</b> Deest alibi.</div>

<p>
TORALBA: Quid est igitur, quam ob rem<span class = "tag">1</span> in
tanta populorum innumerabilium multitudine soli<span class =
"tag">2</span> Christiani Christum pro Deo cum infinita divorum
multitudine laudant, precantur, adorant, qui tamen Deum unum mundi
conditorem prae se ferunt?</p>

<div class = "footnote">
<b>1.</b> Alibi: <i>ac</i>.&nbsp;
<b>2.</b>&nbsp;Desunt haec novem sequentia verba in aliis
codicibus.</div>

<p>
FRIDERICUS: Quia<span class = "tag">1</span> Christus non alius est quam
Deus ipse, aeternus Dei filius.</p>

<div class = "footnote">
<b>1.</b> Alibi: <i>Qui</i>, vel: <i>Si</i>.</div>

<p>
OCTAVIUS: Si Christus idem est, quod<span class = "tag">1</span> Deus
aeternus, cur Petrus in concione ad populum his verbis utitur<span class
= "tag">2</span>: <i>Sciat totus domus Israël, quod dominum et Christum
hunc Jesum fecerit<span class = "tag">3</span> Deus?</i></p>

<div class = "footnote">
<b>1.</b> Alibi: <i>qui</i>.&nbsp;
<b>2.</b>&nbsp;Actorum II.,&nbsp;36.&nbsp;
<b>3.</b>&nbsp;Alibi: <i>fecit</i>.</div>

<p>
FRIDERICUS: Hac oratione Petrus naturam humanam a divina distinguit, ut
homo Jesus a Deo sit factus et quatenus Deus ab aeterno genitus a patre,
sic utraque natura in uno Jesu coaluit, ut Dei et hominum mediator
esset, quia mediator unius esse non potest<span class = "tag">1</span>,
Deus autem unus&nbsp;est.</p>

<div class = "footnote">
<b>1.</b> Gal. 3, 20, et 1 Timoth. 2,&nbsp;5.</div>

<p>
TORALBA: In natura quidem universa quoties ex duabus naturis inter se
repugnantibus<span class = "tag">1</span> tertium quoddam ab utraque
diversum conflatur, perit utraque natura propter conflationem formarum.
Si ergo in una Christi natura coalescit simul humana ac divina forma,
utramque perire oportet, et ex utraque tertium quoddam et diversum ab
utraque conflari, ut ex aqua et melle videmus hydromel componi, corrupta
utriusque natura.</p>

<div class = "footnote">
<b>1.</b> Alibi: <i>repugnatis</i>.</div>

<p>
CORONAEUS: Natura duplex in Christo sic copulatur, ut non sit confusa,
sic distinguitur, ut non sit divisa.</p>

<p>
OCTAVIUS: Cur ergo<span class = "tag">1</span> Athanasius in libro de
incarnatione non duas in Christo naturas, sed unam tantum agnoscit?</p>

<div class = "footnote">
<b>1.</b> Alibi: <i>vero</i>.</div>

<p>
CORONAEUS: Ne quis putet, Christi divinam esse adorabilem, non item
humanam. Ac propterea Gregorius Nazianzenus et Cyrillus<span class =
"tag">1</span> duas
<span class = "pagenum">248</span>
in Christo naturas agnoscunt. Sed quia post humanitatis assumtionem
facta divisio non est, una et eadem esse praedicatur.</p>

<div class = "footnote">
<b>1.</b> Libro 9 cp. 31 in&nbsp;Joh.</div>

<p>
CURTIUS: Quod<span class = "tag">1</span> Toralba de forma naturali ad
divinam traduxit, non congruit<span class = "tag">2</span> metaphysica
tractantibus ad physica trahere disputationem.</p>

<div class = "footnote">
<b>1.</b> Alius: <i>Quid</i>.&nbsp;
<b>2.</b>&nbsp;Alibi: <i>convenit</i>.</div>

<p>
TORALBA: Christus quatenus homo physicae subjectum est, metaphysicae
vero, i.e. theologiae, argumentum verum et quidem<span class =
"tag">1</span> proprium Deus est. Si ergo naturalibus omissis de Deo
disputandum sit, nihil profecto est in universa natura, quod de Deo
affirmari queat, sed omnia commode negari, quia quicquid est praeter
Deum, aut substantiam aut accidens esse oportet<span class =
"tag">2</span>, Deus autem neutrum est, nec ullus est naturae conceptus
Deo et creaturae communis, quia nihil una voce de finito vel infinito
dici potest, nec ullum genus est infinitum aut indifferens ad finitum et
infinitum. Itaque cum de rebus omnibus quaeri soleat, quid sit? de Deo
quaeritur, quid non sit? Ex quo sequitur, theologos omnes, qui Deo
substantiam aut hypostasin aut personam tribuunt, impropie loqui. Quae
res impulit Simplicium<span class = "tag">3</span>, ut primam omnium
causam diceret nomine vacare, i.e. <span title =
"Greek: tou pantos aitiou, huper panta ontos ta onta, ouden estin oikeion onoma">τοῦ
παντὸς αἰτίου, ὑπὲρ πάντα ὄντος τὰ ὄντα, οὐδέν ἐστιν ὀικεῖον
ὄνομα</span>.
Proclus vero Academicus Deum ob id ineffabilem esse scribit, i.e.
<span title = "Greek: arrhêton">ἄῤῥητον</span>, quia unus est, vel ut
Parmenides <span title = "Greek: agrammatos">ἀγράμματος</span>. Et cum
multa de Deo dicantur improprie, ipse tamen dici non potest ac ne
cogitari quidem. Sed qui minus inepte loquuntur, essentiam aeternam
appellant, eamque unam, puram, simplicem et ab omni corporum
contagione<span class = "tag">4</span> liberam, infinitae bonitatis,
sapientiae, potestatis. Atque in eo Academici, Stoici, Peripatetici cum
Ebraeis et Ismaëlitis conveniunt quodammodo, quasi proprium<span class =
"tag">5</span> illud in omnium hominum animis ac mentibus ipsa natura
insitum<span class = "tag">6</span> esse videatur.</p>

<div class = "footnote">
<b>1.</b> Alibi: <i>quodammodo</i>.&nbsp;
<b>2.</b>&nbsp;Dionysius Areopagita de divin. nomin., Moses Rambam
l.&nbsp;3.&nbsp;
<b>3.</b>&nbsp;In libro de singulari&nbsp;Deo.&nbsp;
<b>4.</b>&nbsp;Alius: <i>concretione</i>.&nbsp;
<b>5.</b>&nbsp;Alius: <i>principium</i>.&nbsp;
<b>6.</b>&nbsp;Pro quatuor his antecedentibus verbis alibi legitur:
<i>institutum</i>.</div>

<p>
SALOMO: Ebraei decem habent<span class = "tag">1</span> nomina Deo in
sacris litteris tributa, epitheta vero LXXII omnia creatori cum<span
class = "tag">2</span> creaturis quodammodo communia praeter
sacratissimum nomen tetragrammaton, quod sui proprium esse dixit,
scilicet <span title = "Hebrew: YHWH">יהוה</span>, i.e. aeternus, quia
nihil praeter Deum est<span class = "tag">3</span> aeternum. Hujus unius
cultum, caeteris omnibus repudiatis, quemque sibi proponere debere
contendimus. Caetera quae tum in coelo, tum in elementis ac mundi totius
compage cernimus, tum etiam beatas mentes cadaveribus superstites et
angelos utriusque naturae, sensibus hominis abditos, colere ac ullis
precibus ac veneratione prosequi nefas esse arbitramur, ac multo magis
nefarium ulli creaturae<span class = "tag">4</span> Deum incorporeum
copulare<span class = "tag">5</span>.</p>

<div class = "footnote">
<b>1.</b> Alibi: <i>Hebraeis decem sunt</i>.&nbsp;
<b>2.</b>&nbsp;Alius: <i>ac</i>.&nbsp;
<b>3.</b>&nbsp;Alii: <i>potest esse</i>.&nbsp;
<b>4.</b>&nbsp;Alibi: <i>nefandum ullam creaturam</i>.&nbsp;
<b>5.</b>&nbsp;Alibi: <i>computare</i>.</div>

<p>
SENAMUS: Ego veteres Jovem a tetragrammato duxisse opinor, propter
utriusque nominis similitudinem.</p>

<p>
<span class = "pagenum">249</span>
SALOMO: Qui Jova aut Jehova pro sacro nomine <span title =
"Hebrew: YHWH">יהוה</span> pronunciant, hujus linguae vim non tenent.
Neque enim ratio Ebraeae linguae patitur nomen illud ita pronunciari.
Ac tametsi vocabulis subscriptis saepius <span title =
"Hebrew: (YHWH)">יְהוָֹה</span> legamus, fallunt tamen qui sic legi putant
oportere, nec intelligunt, majores nostros, qui primi vocales litteris
affixerunt<span class = "tag">1</span>, arcanum illud reddidisse
varietate scribendi, mox <span title = "Hebrew: (YHWH)">יְהוָֹה</span>,
mox <span title = "Hebrew: (YHWH)">יְהֶוה</span>. Cur autem abdiderint
arcanum illud, causa est in promtu, quod lege divina capitali supplicio
plectendus est<span class = "tag">2</span>, qui diserte nomen illud
denuntiarit<span class = "tag">3</span>. Itaque nunquam nomen illud in
ore habemus, sed nomine Elohim vel Adonai uti solemus, quoties in sacra
scriptura legentibus occurrit.</p>

<div class = "footnote">
<b>1.</b> Alibi: <i>affinxerunt</i>.&nbsp;
<b>2.</b>&nbsp;Levit. 24,&nbsp;6.&nbsp;
<b>3.</b>&nbsp;Alii: <i>denuntiavit</i>.</div>

<p>
CURTIUS: Mei sensus, Salomo, cum tuis sensibus congruunt, nec alia mihi
mens est, nisi quod Deum illum opificem ac moderatorem rerum omnium
humanam naturam induisse persuasum habeo, ut hominum scelera morte sua
expiaret. Caetera Deorum inania<span class = "tag">1</span> ac divorum
numina nihil moror, ac<span class = "tag">2</span> ne angelos quidem,
qui proxime ad immortalis Dei numen accedunt, ullis precibus aut<span
class = "tag">3</span> veneratione coli volo.</p>

<div class = "footnote">
<b>1.</b> Alibi: <i>Caeteros Deorum inanium</i>.&nbsp;
<b>2.</b>&nbsp;Alius: <i>at</i>.&nbsp;
<b>3.</b>&nbsp;Alibi: <i>ac</i>.</div>

<p>
CORONAEUS: Ego vero duodecim fidei Christianae capita cum Curtio
amplector, ac praeterea<span class = "tag">1</span> corporis ac
sanguinis Christi sacrificium expiatorium, tum etiam angelorum ac
divorum mentes sacris rogationibus eliciendas censeo, ut Deum propitium
habeamus, item purgatorios ignes, quibus animorum labes ex animis
eluantur.</p>

<div class = "footnote">
<b>1.</b> Alibi: <i>propterea</i>.</div>

<p>
OCTAVIUS: At<span class = "tag">1</span> ista ratione populus Deorum
innumerabilium cum immortali Deo admittatur necesse&nbsp;est.</p>

<div class = "footnote">
<b>1.</b> Alibi: <i>Ac</i>.</div>

<p>
CORONAEUS: Caetera quidem suis quaeque locis. Sed illud prius Salomoni
persuaderi oportet de Christi deitate, quo si persuasus erit, facile
Octavium et Toralbam in suam sententiam adducet.</p>

<p>
SALOMO: Istud quidem Toralbae difficilius quam meis popularibus
persuaderi posse video, quoniam multa constanter credimus, quae
philosophi omnino repudiant, ut Lyricus ille de nostris<span class =
"tag">1</span> loquitur: <i>Credat Judaeus Apella, non ego<span class =
"tag">2</span>.</i></p>

<div class = "footnote">
<b>1.</b> Alibi: <i>nobis</i>.&nbsp;
<b>2.</b>&nbsp;Horatius.</div>

<p>
TORALBA: Ut pervicacis animi est, perspicuis argumentis acquiescere
nolle, ita summae levitatis, temere omnibus omnia assentiri. Non desunt
etiam, qui minutorum theologorum multitudine nos obruere conantur, sed
non ego credulus illis<span class = "tag">1</span>, vel ut Siculi
pastoris<span class = "tag">2</span> oratione utar: <span title =
"Greek: egô de tis ou tachupeithês">ἐγὼ δέ τις οὐ ταχυπειθής</span>.
Ecquis enim est tam angusti animi et ingenii, cui probari possit, Deum
aeternum post sexcenta millia saeculorum, imo post infinitum tempus
incorporeum fuisse, eundem tamen non ita pridem coelo delapsum in
mulierculae intimis visceribus novem menses delituisse, tum carne,
ossibus
<span class = "pagenum">250</span>
ac sanguine concretis indutum ac natum utero clauso, paulo post etiam
turpissimo supplicio affectum ac terra conditum revixisse et<span class
= "tag">3</span> corpoream illam molem, antea coelo invisam, illuc
vexisse? Quod haec tam nova tamque insignis mutatio in Deum cadat, omnes
Ebraeorum et Ismaëlitarum populi, omnes<span class = "tag">4</span>
philosophorum familiae constanter negant. Imo gravis illa et coelestis
vox obstat: <i>Ego Deus aeternus et non mutor.</i><span class =
"tag">5</span> Quae verba non modo ad essentiam pertinent, verum etiam
ad ea, quae illi accidere putantur.</p>

<div class = "footnote">
<b>1.</b> Alibi: <i>ullis</i>.&nbsp;
<b>2.</b>&nbsp;Theocriti.&nbsp;
<b>3.</b>&nbsp;Omittuntur haec novem sequentia verba in alio
codice.&nbsp;
<b>4.</b>&nbsp;Alius: <i>omnis ... familia</i>.&nbsp;
<b>5.</b>&nbsp;Jes. XLIV,&nbsp;6.</div>

<p>
SENAMUS: Salomoni caetera quidem assentior, sed illud<span class =
"tag">1</span> non capio, si Deus etiam<span class = "tag">2</span>
mentis habitu immutabilis est, cur toties irasci et placari, toties
poenitere facti dicatur?</p>

<div class = "footnote">
<b>1.</b> Alius: <i>illum</i>.&nbsp;
<b>2.</b>&nbsp;Alius: <i>ratione</i>.</div>

<p>
SALOMO: Ista quidem oratio est quasi parentis optimi cum infantibus
balbutientis, ut cum Deus Samueli dixisset<span class = "tag">1</span>,
se pigere Saulis, quod regem eum<span class = "tag">2</span> renunciari
jussisset, eodem tamen capite haec verba subjicit<span class =
"tag">3</span>: <i>Deum facti nunquam poenitebit, quia non est homo, ut
ulla<span class = "tag">4</span> facti poenitudine ducatur<span class =
"tag">5</span>.</i> Aut enim illa tanta Dei mutatio in hominem, sive
assumtio hominis Deum facit meliorem aut deteriorem, alterum dicere
scelus, alterum cogitare nefas est. Nam cum ab infinita temporis
aeternitate optimus maximus fuerit<span class = "tag">6</span>, melior
aut beatior scipso fieri non potuit, alioquin optimus et beatissimus
antea non fuisset. Deteriorem factum esse, tanta sui status ac
conditionis conversione fateri oportet<span class = "tag">7</span>, quo
nihil capitalius cogitari potest.</p>

<div class = "footnote">
<b>1.</b> 1 Sam. XV,&nbsp;11.&nbsp;
<b>2.</b>&nbsp;Alius: <i>illum</i>.&nbsp;
<b>3.</b>&nbsp;1 Sam. 15,&nbsp;29.&nbsp;
<b>4.</b>&nbsp;Alibi: <i>nulli</i>.&nbsp;
<b>5.</b>&nbsp;Alius: <i>poeniturum dicatur</i>.&nbsp;
<b>6.</b>&nbsp;Alibi: <i>fuit</i>.&nbsp;
<b>7.</b>&nbsp;Alibi: <i>cogeretur</i>.</div>

<p>
CORONAEUS: Nec melior nec deterior factus est, ac ne mutatus quidem ab
illo, qui semper antea exstiterat, qualis semper futurus est. Consimili
fere argumento Proclus<span class = "tag">1</span> mundum aeternum
statuebat, ne si principium ortus haberet, Deus ab alta quiete ad motum,
ab otio ad negotium excitatus videretur.</p>

<div class = "footnote">
<b>1.</b> Philoponus in libris, quos adversus Proclum scripsit.</div>

<p>
SALOMO<span class = "tag">1</span>: Illud quidem constat ex abditis
legum divinarum arcanis, Deum perpetua mundorum creatione ac recreatione
gaudere nec quicquam sub sole novum esse<span class = "tag">2</span>,
quod antea non fuerit, nec fuisse, quod non sit futurum, nec propterea
Deum sui status ullam pati conversionem aut mutationem, sed eundem
humanae naturae copulatum et carneam massam induisse, non ita pridem,
i.e. paulo ante saecula quindecim<span class = "tag">3</span>, non modo
contra Dei naturam et essentiam est, verum etiam contra suae majestatis
decus.</p>

<div class = "footnote">
<b>1.</b> Omittitur in aliis.&nbsp;
<b>2.</b>&nbsp;Eccles. 1,&nbsp;9.&nbsp;
<b>3.</b>&nbsp;Deest in alio codice.</div>

<p>
FRIDERICUS: Incredibile quidem est incredulis, sed iis quos divinus
intellectus afflaverit<span class = "tag">1</span>, facillime<span class
= "tag">2</span> persuaderi potest.</p>

<div class = "footnote">
<b>1.</b> Alibi: <i>afflavit</i>.&nbsp;
<b>2.</b>&nbsp;Alius: <i>facile</i>.</div>

<p>
<span class = "pagenum">251</span>
OCTAVIUS: Certe graecae et latinae initio nascentis ecclesiae
christianae non ita difficile fuit persuadere, ex homine Deum fieri,
quippe qui Deorum et hominum amplexus et puerperia ita crediderunt, ut
non modo agrestibus et imperitis hominibus, sed etiam Graecorum et
Romanorum<span class = "tag">1</span> disciplinarum omnium laude
florentibus quasi certissimum quiddam et exploratissimum haberetur.
Argumento sit nobilis historia<span class = "tag">2</span> de Mundo,
cive Romano, qui summa pietatis specie sacerdotum detestabili lenocinio
matronae pudicissimae stuprum intulit, cui persuasum erat aeque ac
marito, Herculem ipsum in templo, ad stirpis divinae propagationem, cum
ea concubuisse. Comperta fraude, quam Mundus celare non potuit, Tiberius
Augustus templum solo aequari et sacerdotes ultricibus flammis exuri
jussit. Itaque nihil mirum, si Christum, qui vitae integritate ac
miraculorum multitudine clarus exstiterat, de Deo ac virgine natum
paganis, consimili<span class = "tag">3</span> Deorum generatione jam
imbutis, persuaserunt.</p>

<div class = "footnote">
<b>1.</b> Alius: <i>Graecis et Romanis</i>.&nbsp;
<b>2.</b>&nbsp;Josephus in Antiq. jud. lib. 18 et&nbsp;4.&nbsp;
<b>3.</b>&nbsp;Alibi: <i>consimilium</i>.</div>

<p>
SENAMUS: Certe puerperia Deorum ac Dearum non modo <span title =
"Greek: theogonian">θεογονίαν</span>, verum etiam imperatoribus et
pontificibus Romanis mirabiles <span title =
"Greek: apotheôseis">ἀποθεώσεις</span>
invexerunt: quas Bessario Cardinalis cum Romae fieri vidisset<span class
= "tag">1</span>, veterum divorum historias valde sibi suspectas esse
praedicabat.</p>

<div class = "footnote">
<b>1.</b> Alibi: <i>vidissent</i>.</div>

<p>
TORALBA: Imperitis illa non persuaderi, eruditis potuisse miror. Nam si
cognitis extremis media non propterea cognoscuntur, etiamsi fuerint
essentiali causarum ordine cohaerentia, quis Christum, quem ex humana
divinaque natura constare dicunt, animo percipere queat, cum Deus homini
nullo naturae ordine cohaerere ac multo minus quam coelum terrae uniri
possit?<span class = "tag">1</span></p>

<div class = "footnote">
<b>1.</b> Alibi: <i>potuerit</i>.</div>

<p>
CORONAEUS: Veteres Academici hominem coelestis et elementaris mundi
vinculum esse tradunt ac propterea solum ex omnium animantium genere ad
Dei similitudinem et imaginem conformatum. Quae cum ita sint, quis
naturae ordinem turbari putet, si Deus homini uniatur in Christo?</p>

<p>
TORALBA: Comprehensio infinitae rei est infinitum quoddam<span class =
"tag">1</span>, quod naturae finitae congruere nequit. Neque enim verum
est, quod theologis quibusdam video placuisse, scilicet mentem humanam
infinitorum intelligibilium successionum capacem esse, oportet enim
mentem hominibus aeternam aut certe sempiternam esse suapte natura,
contra quam superius demonstratum est. Quodsi mens humana ne cogitatione
quidem Deum infinitum assequi possit, qui fieri possit<span class =
"tag">2</span> ut infinitam Dei essentiam capere eique actu et re ipsa
uniri queat?</p>

<div class = "footnote">
<b>1.</b> Alius: <i>quiddam</i>.&nbsp;
<b>2.</b>&nbsp;Alius: <i>potest</i>.</div>

<p>
FRIDERICUS: Quod humanae mentis imbecillitas assequi non possit, Christi
mirabiles actiones et stupenda facta praestant.</p>

<p>
<span class = "pagenum">252</span>
OCTAVIUS: Si miracula Deos faciunt, quid obstat, quin maximus quisque
magus Deum se ferat? Quid enim sortilegi non moliuntur? Quid sagarum
turba non<span class = "tag">1</span> facit? Cujus tam<span class =
"tag">2</span> perspicacis oculos non perstringit? Testes svmt magi
Pharaonis, Orpheotelestae, Medea, Circe, Cleomedes Astypalaeus,
Apollonius Thyanaeus. Atque hic tanta prodigiorum varietate mirabilis
exstitit, ut veteres illum non modo ipsi Christo, verum etiam omnibus
Christianorum Diis longe anteferrent. Is enim dicitur a mortuis
complures excitavisse, morbos populares sedavisse, saepe moribundos
curavisse, saepius futura praedixisse, saepe daemones sua praesentia
fugavisse, semper ab esu animantium, quamdiu vixit, abstinuisse,
eruditione ac sapientia<span class = "tag">3</span> clarissimus
exstitisse<span class = "tag">4</span>, sapientiae praeceptis
divinissimus fuisse, verbo lamias frequentes abegisse, Ephesum exitiali
peste liberavisse, paenulatum<span class = "tag">5</span> senem
lapidibus obrui jussisse, obrutum detegi, detectum leonem mortuum
demonstravisse, annos 140 in terris vixisse, et ex ipso Dianae templo in
coelum abreptum ascendisse, ab ipsis arboribus curvato cacumine ac voce
diserta loquentibus salutatus esse, denique ab universa Graecia et Asia
pro Deo habitus fuisse memoratur. Profecto tanta laudum contentione<span
class = "tag">6</span> acceptus est ab antiquis, ut ex ejus<span class =
"tag">7</span> statuis oracula quasi ab ipso Apolline peterentur. Nec
tantum paganis, sed etiam Christianis clarus et admirabilis exstitit,
atque inprimis Hieronymo et Justino Martyri<span class = "tag">8</span>,
quod maris tempestates, ventorum impetus, murium populationes,
incursiones ferarum istius Apollonii dictatis prohiberi tradit<span
class = "tag">9</span>.</p>

<div class = "footnote">
<b>1.</b> Deest alibi: <i>non</i>.&nbsp;
<b>2.</b>&nbsp;Alibi: <i>etiam</i>.&nbsp;
<b>3.</b>&nbsp;Alius: <i>doctrina</i>.&nbsp;
<b>4.</b>&nbsp;Desunt alibi haec quinque antecedentia verba.&nbsp;
<b>5.</b>&nbsp;Deest in aliis codicibus.&nbsp;
<b>6.</b>&nbsp;Alibi: <i>consensione</i>.&nbsp;
<b>7.</b>&nbsp;Alii: <i>ipsius</i>.&nbsp;
<b>8.</b>&nbsp;Philostratus Lemnius. Justinus Martyr qu. 245 ad
orthodox. Hieron. ad Rufinum.&nbsp;
<b>9.</b>&nbsp;Alibi: <i>tradunt</i>.</div>

<p>
FRIDERICUS: Multa quidem Philostratus de Apollonio, sed ea tantum quae a
Damide audierat, Damis item ab Apollonio <span title =
"Greek: akroasei ek tôn allôn akroamatôn">ἀκροάσει<span class =
"tag">1</span> ἐκ τῶν ἄλλων ἀκροαμάτων</span>.
Ea tamen octo libris ab Eusebio Caesariensi ut
fabulosa refelluntur<span class = "tag">2</span>. Hic autem magia quam
doctrina fuit clarior, cum velare sagarum in modum et vincula ferrea
daemonum ope perrumpere consuesset, ac propterea Domitiani Augusti jussu
depilatus ac nudus causam dicere coactus est, cum reus magicae
impietatis argueretur<span class = "tag">3</span>.</p>

<div class = "footnote">
<b>1.</b> Alii: <span title = "Greek: akroamata">ἀκροάματα</span>.&nbsp;
<b>2.</b>&nbsp;Alibi: <i>referuntur</i>.&nbsp;
<b>3.</b>&nbsp;Alibi: <i>teneretur</i>, vel: <i>haberetur</i>.</div>

<p>
OCTAVIUS: Videtis tamen istius magi tantum valuisse miracula, ut aliquot
saeculis pro Deo coleretur et Christianis objiceretur, Apollonium rerum
gestarum miraculis longe superiorem Christo fuisse; fuit enim
Christo<span class = "tag">1</span> fere aequalis aut non multo
junior<span class = "tag">2</span>.</p>

<div class = "footnote">
<b>1.</b> Alius: <i>Christi</i>.&nbsp;
<b>2.</b>&nbsp;Alius idem: <i>minor</i>.</div>

<p>
SALOMO: Foecundissima profecto fuit aetas illa magorum ubertate et
copia; nam praeter Apollonium peperit etiam Dositheum, Theudam, Judam
Galilaeum, Simonem Magum, qui divinitatis nomina et opinionem sibi
asseruerunt<span class = "tag">1</span>.
<span class = "pagenum">253</span>
Quin etiam in Arabia quidam magus<span class = "tag">2</span> cum se pro
Messia ferens quam plurimos stupendis prodigiis ad se pellexisset, rex
Arabum rogavit, quo miraculo se probare Messiam vellet: Caput meum,
inquit, truncari jube, tum ni reviviscam, ne Messiam me arbitrere. Rex
accepta conditione caput hominis spectante populo amputari jussit,
nec<span class = "tag">3</span> revixit tamen.</p>

<div class = "footnote">
<b>1.</b> Alibi: <i>asseverarunt</i>.&nbsp;
<b>2.</b>&nbsp;Moses Rambam in epistola ad astrologos.&nbsp;
<b>3.</b>&nbsp;Alibi: <i>non</i>.</div>

<p>
CURTIUS: Tanta fuit amentia dicam an impietas multorum, ut non modo
deitatis famam sibi vindicarent, verum etiam Deum ipsum de coelo
praecipitem deturbare conarentur, ut olim conjurati coelum conscendere
fratres. Quin etiam Heraclides Ponticus<span class = "tag">1</span>
Pythiacos sacerdotes pecunia corrumpere non dubitavit, ut se Deum esse
praedicarent, ac serpentem in feretrum, quo elatus est, imponi jussit.
Sed fraude comperta, non qualem se vellet, sed qualis erat, judicatus
est. Talem quoque fuisse tradunt Psaphonem Africanum<span class =
"tag">2</span>, qui aviculas haec verba proloqui docuerat: <i>Psapho
Deus est</i>; deinde volare patiebatur. Sed omnes omnium fraudes Simon
Magus superare videtur, quia portentis ac prodigiis famosissimus non
modo a mortuis plures excitavit, sed etiam se ipsum in frusta concisum
tertio die erexit, atque ita sublimis in aëra sublatus est, populo
Romanorum ac principum spectante corona, eoque prorupit hominis istius
impudentia, ut se Deum appellaret, ac in hunc mundum<span class =
"tag">3</span> venisse jactabat, ut qui ab angelis corrupti<span class =
"tag">4</span> fuerant, emendaret et eos, qui in se crederent, ab
interitu sempiterno, non meritis cujusquam, sed sua gratia servaret.</p>

<div class = "footnote">
<b>1.</b> Laërtius in Heraclidis vita.&nbsp;
<b>2.</b>&nbsp;Clemens Alexandrinus, Irenaeus, Justinus Martyr.
[Philosophumena Origenis. N.]&nbsp;
<b>3.</b>&nbsp;Alius: <i>modum</i>.&nbsp;
<b>4.</b>&nbsp;Alii: <i>quae ... corrupta</i>.</div>

<p>
FRIDERICUS: Qualem igitur exitum habuit, nisi quod ex aëre sublimi
dejectus praecipiti casu crepuit!</p>

<p>
SENAMUS: Si casu crepuisset, cur senatus populusque Romanus, cur
collegium pontificum annuente imperatore statuas ei cum inscriptionibus
divinis erexisset? Nam ejus statua inter utrumque Tiberis pontem,
imperante Claudio Augusto, collocata hunc titulum prae se ferebat:
Simoni Mago Deo, quam Justinus Martyr<span class = "tag">1</span> se
vidisse confitetur. At in Deorum numerum nemo referri poterat sine
senatusconsulto, ut Tertullianus de Christo scribit, scilicet Tiberium
imperatorem ad senatum scripsisse, cum suffragio sui praerogativa, de
Christo, ut inter Deos censeretur. Noluit Senatus vel quia non
probabat<span class = "tag">2</span>, vel quia pigebat, hominem Judaeum
supplicio affectum in albo Deorum inscribi. Tiberius tamen, ut est apud
Tertullianum, in sententia mansit. Ex quo intelligitur, Simonem Magum
rerum gestarum et miraculorum stupendorum magnitudine Christo videri
clariorem.</p>

<div class = "footnote">
<b>1.</b> In apolog.&nbsp;I.&nbsp;
<b>2.</b>&nbsp;Alibi: <i>nihil probaverat</i>.</div>

<p>
OCTAVIUS: Nemini dubium est, quin magus ille caeteros praestigiorum
vanitate<span class = "tag">1</span> superarit, haec tamen omnia
daemonum ope facta esse, quis
<span class = "pagenum">254</span>
non videt? Nihil autem mirabilius videtur, quam a mortuis excitari<span
class = "tag">2</span> et in sublime ferri, utrumque tamen necromanticis
usitatissimum est. Nam Apollonius<span class = "tag">3</span> ab
extrema<span class = "tag">4</span> Aethiopia et<span class =
"tag">5</span> Nili fontibus Romam brevi delatus est, quo se imperatoris
Domitiani jussu acciri sciebat, inde momento Corinthum et ex Smyrna<span
class = "tag">6</span> Ephesum. Item Pythagoras<span class =
"tag">7</span> a Thuriis Metapontum advolavit, nec aliam ob causam
Romulus in Deorum numerum relatus est, quam quod in coelum, exercitu et
senatu spectante, sublatus ab hominum conspectu disparuisset. Idem
Aristaeo<span class = "tag">8</span> Proconnesio, idem Cleomedi
Astypalaeo contigisse, veteres historici scripto prodiderunt<span class
= "tag">9</span>. Hos omnes sortilegorum impietate ac scelere obligatos
fuisse constat.</p>

<div class = "footnote">
<b>1.</b> Alibi: <i>varietate</i>.&nbsp;
<b>2.</b>&nbsp;Alius: <i>mortuos excitare</i>.&nbsp;
<b>3.</b>&nbsp;Philostratus l.&nbsp;VI.&nbsp;
<b>4.</b>&nbsp;Pro his duobus verbis legitur alibi: <i>ex</i>.&nbsp;
<b>5.</b>&nbsp;Addit alius: <i>a</i>.&nbsp;
<b>6.</b>&nbsp;Alibi: <i>exinde</i>.&nbsp;
<b>7.</b>&nbsp;Dionysius Halicarnass., Livius, Plinius l. VII,
Plutarchus in Romulo.&nbsp;
<b>8.</b>&nbsp;Alibi: <i>Anithaeo</i>.&nbsp;
<b>9.</b>&nbsp;Plinius, Hugo Floriacenus de comit. Martyr.</div>

<p>
CURTIUS: Ita quidem si daemonibus seipsos sponte<span class =
"tag">1</span> mancipaverint, sed interdum divino concessu viri pietate
atque integritate clarissimi exercentur et cruciantur, ut de Jobo dictum
est, item de Christo, qui tametsi totius pietatis ac divinitatis
exemplar esset, a daemone tamen in templi pinnaculum, inde in montem
transvectus est, ut de illius virtute ac praestantia periculum
proderetur; sed explorata Christi constantia, pietate, divinitate
cacodaemon fractus discessit. Itaque Christus jam inquit<span class =
"tag">2</span>: <i>Princeps mundi hujus ejicietur foras, nullum
triumphum de me laturus.</i></p>

<div class = "footnote">
<b>1.</b> Alibi: <i>sponte se</i>.&nbsp;
<b>2.</b>&nbsp;Joh. 12,&nbsp;31.</div>

<p>
CORONAEUS: Ut simia purpura induta, sic magus, qualemcunque se ferat,
sibi semper similis futurus est. Nam Vespasianus imperator etiam arti
magicae deditissimus fuisse dicitur et Christum imitari voluisse, in
prodigio coeci a nativitate, cui visum dedit, oculis sputo ac luto
leviter oblitis, spectante populi Alexandrini corona; sic enim
Tranquillus et Tacitus historicorum probatissimi scripserunt<span class
= "tag">1</span>. His etiam artibus addictissimum fuisse Neronem Plinius
scribit. Sed ad veram religionem dijudicandam argumentum certius nullum
est, quam quod Gamaliel praescripsit<span class = "tag">2</span>. Cum
enim Christiani apostoli a magistratibus et pontificibus impietatis
postularentur, quod Christo divinitatis aliquid tribuerent, Gamaliel ad
populi concionem: <i>Attendite</i>, inquit, <i>ad ea quae decreturi
estis; antea exstitit quidam Theudas, qui cum multa de se jactaret ipso,
400 circiter discipulos ad se pellexit, non multo post tamen cum toto
comitatu caesus est. Alius item impostor Judas Galilaeus, qui plebem
aliquamdiu seduxerat, tandem cum suis omnibus prostratus est. Nolite
igitur in homines istos saevire. Nam si est ab hominibus haec
disciplina, brevi dissolvetur, si a Deo, frustra illius voluntati
obsisteremus!</i> Hac oratione persuasi pontifices
<span class = "pagenum">255</span>
apostolos periculorum metu liberarunt. Quid enim profuit Apollonio, quid
Simoni Mago, quid Cleomedi Astypalaeo, quod a mortuis se ipsos
excitavissent? Quid<span class = "tag">3</span> Empedocli, quid Romulo,
quod in coelum abrepti fuisse feruntur? Sed cum Christi doctrina toto
terrarum orbe divulgata sit, ac jam saeculis amplius quindecim,
renitentibus populis ac principibus, altissime radices egerit nec ullis
suppliciis aut tormentorum crudelitate aboleri potuerit, nullis
haereticorum innumerabilium flatibus everti, quis dubitet, quin omnium
religionum optima sit ac divinissima?</p>

<div class = "footnote">
<b>1.</b> Tranquillus in Vespasiano. Tacitus histor. IV,&nbsp;83.&nbsp;
<b>2.</b>&nbsp;Act. V, 34&nbsp;sqq.&nbsp;
<b>3.</b>&nbsp;Omittuntur haec cetera interlocutoris verba in alio
codice.</div>

<p>
SALOMO: Nihil renitente Deo fieri posse confido, nec dubito, quin omnes
religiones, quae Deum auctorem non habent, tandem aliquando sint
interiturae; sic enim majores nostri quasi communi consensu testatum
reliquerunt.</p>

<p>
SENAMUS: Adversus Deum immortalem nulla temporis diuturnitate praescribi
potest, ut olim Themistocles Athenis<span class = "tag">1</span> ac M.
Cato Censorinus pro concione populi Romani dixisse feruntur<span class =
"tag">2</span>. Nam qui sola vetustate ac diuturnitate religionis
praestantiam metiuntur, paganorum religionem optimam esse declarant, cum
jam inde usque a Belo et Nimrodo annorum fere quatuor millibus toto
terrarum orbe claruerit<span class = "tag">3</span> atque his etiamnum
temporibus apud Indiae populos orientales floreat. Illis enim sol, luna,
sidera, ignes, boves, elephantes, statuae mortuorum hominum pro Diis
coluntur. Nec ita pridem apud Americanos<span class = "tag">4</span>
occidentalis Indiae populos altaribus daemonum homines mactabantur. Et
quidem avorum memoria in Brasilia<span class = "tag">5</span> regione
viginti amplius hominum millia eodem anno sacrificari visa sunt. Quo
nihil usitatius Amorrhaeis et Ammonitis fuisse legimus, neque his
tantum, sed etiam Latinis, Graecis, Germanis, Gallis, Afris. Ac tametsi
Darius Persarum rex vetuisset edicto, Carthaginienses humana carne vesci
et humanas hostias immolare; atque item eo foedere, quod Gelo percussit
cum Carthaginiensibus ad Himeram<span class = "tag">6</span>, uno capite
cautum sit, ne Poeni deinceps humanas hostias sacrificarent, nihilominus
cum ab Agathocle jussi<span class = "tag">7</span> essent, ut Deos sibi
propitios redderent, ducentos nobilium liberos Diis mactarunt<span class
= "tag">8</span>. Ac ne Romani quidem ipsi ab humanis sacrificiis
abstinuerunt, ante Cornelii Lentuli et P. Crassi consulatum. His enim
consulibus cautum est, ne amplius humano sanguine litaretur. Galli vero
non ante desierunt, quam dominatu Tiberii<span class = "tag">9</span>,
qui primus hoc vetuit. Si tanta impietas toto terrarum orbe, tot
saeculis, religiosissima visa est, quis temporum diuturnitate religionis
veritatem probari posse putet?</p>

<div class = "footnote">
<b>1.</b> Alibi: <i>Atheniensis</i>.&nbsp;
<b>2.</b>&nbsp;Plutarchus in Themistocle et Catone Censorino.&nbsp;
<b>3.</b>&nbsp;Alibi: <i>claruit</i>.&nbsp;
<b>4.</b>&nbsp;Alius: <i>Americos</i>.&nbsp;
<b>5.</b>&nbsp;Alius: <i>Messina</i>, id quod forte emendandum esset:
<i>Mexicana</i>. [N.]&nbsp;
<b>6.</b>&nbsp;Alius false: <i>Smyrnam</i>.&nbsp;
<b>7.</b>&nbsp;Alii: <i>victi</i>.&nbsp;
<b>8.</b>&nbsp;Justinus in historiis. Plinius h. nat. l. 7. Cicero pro
Fontejo.&nbsp;
<b>9.</b>&nbsp;Addit alius: <i>Augusti</i>.</div>

<p>
CORONAEUS: Paulatim haec impietas omnis sublata est et christiana
<span class = "pagenum">256</span>
religio in utramque Indiam longe lateque dissipata, ut nunc iisdem
finibus quibus solis cursus contineatur, quod verae religionis maximum
est argumentum, i.e. catholicae Romanae ecclesiae, quam utraque India
sponte suscepit.</p>

<p>
CURTIUS: Optimae religionis argumenta posuimus in ecclesia vera, veris
tabulis, veris oraculis, veris rationibus, vera pietate; non in temporis
diuturnitate, aut immensitate regionum, aut ceremoniarum multitudine,
aut numero Deorum. Ac forsitan cum utraque India commodius ageretur, si
christianarum sectarum, quae plurimae sunt, simplicissimam ac
purissimam, i.e. Helveticam, Hispani eo detulissent<span class =
"tag">1</span>. Praeclari quidem illi, quod deterrimas hominum
mactationes sustulerunt, quod <span title =
"Greek: anthrôpophagian">ἀνθρωποφαγίαν</span>
crudelissimam vetuerunt, quod
execrandas inferias daemonibus fieri prohibuerunt, quod statuas daemonum
dejecerunt, sed probare non possum, quod idola idolis commutarunt.</p>

<div class = "footnote">
<b>1.</b> Alibi: <i>deduxissent</i>.</div>

<p>
OCTAVIUS: Cum Franciscus Pizarrus intimos Indiae Peruvianae recessus
nostra aetate penetrasset, incolae Deum praeter solem nullum fere
adorabant<span class = "tag">1</span>. Et cum Franciscanus quidam ad
Christum oratione sua pertrahere Athabalibam<span class = "tag">2</span>
regem et a cultu solis revocare conaretur, illudque saepius
ingereret<span class = "tag">3</span>, Christum pro generis humani
salute mortuum esse, hic Athabaliba: Itane vos, inquit, Deum mortalem et
supplicio crucis affectum colitis? At ego Deum illum immortalem ac
sempiternum (solem indigitans) non suspensum adoro. Et quemadmodum post
aeterni Dei majestatem nihil sole admirabilius in hac rerum omnium
universitate, nihil praestantius, nihil divinius, non mirum est, si
omnes ubique terrarum populi solem adorare necdum plane destiterunt<span
class = "tag">4</span>. Ac siquidem ulla idolatriae excusatio est, minus
certe peccant, qui pulcherrimum illud divinae majestatis simulacrum,
quam qui hominem mortuum adorant, ut Christiani; sed ab hac
superstitione jam pridem Asia et Africa pene tota, magna pars Europae
recessit, Muhammedis saniorem ac meliorem amplexata disciplinam, quae
jam mille circiter annos floret et florebit aeternum. Quantum vero
antiquitati religionum tribuere debeant Christiani, docuit religio
antiquissima paganorum. Quis enim hoc tempore non admiretur, Jovem
nescio quem Cretensium tyrannorum parricidiis<span class =
"tag">5</span>, incestibus, ac stupris delibatum hominem, toto<span
class = "tag">6</span> terrarum orbe pro Deo, tot annorum millibus
creditum atque adoratum fuisse?</p>

<div class = "footnote">
<b>1.</b> Alius: <i>nullum coluerunt</i>.&nbsp;
<b>2.</b>&nbsp;Alius: <i>Atabalippam</i>.&nbsp;
<b>3.</b>&nbsp;Alius: <i>urserit</i>.&nbsp;
<b>4.</b>&nbsp;Alibi: <i>desierunt</i>.&nbsp;
<b>5.</b>&nbsp;Desunt sex haec sequentia verba in alio codice.&nbsp;
<b>6.</b>&nbsp;Idem alius: <i>isto</i>.</div>

<p>
SALOMO: Semper excipiendi sunt Israëlitae<span class = "tag">1</span>,
qui non solum monstrum illud scelerum, Jovem inquam, exsecrati, sed
etiam eorum, qui in tanta superstitione acquieverant, miserti pro iis in
templo sacratissimo quantum licuit expiaverunt apud Deum immortalem,
quem unicum ab orbe condito ad haec usque tempora colendum nobis majores
nostri proposuerunt. Ex
<span class = "pagenum">257</span>
quo intelligitur, Israëlitarum<span class = "tag">2</span> religionem
antiquitate, veritate, constantia, caeteris<span class = "tag">3</span>
omnibus longe superiorem esse, quae nec Jovem nec Christum nec
Muhammedem, sed Deum aeternum sui auctorem habet. Quam quidem religionem
olim amplexaturi sunt omnes terrarum populi, ut Deus ipse apud Jesaiam
contestatur, gentes omnes tandem aliquando sacra facturas Deo
Israëlis<span class = "tag">4</span>.</p>

<div class = "footnote">
<b>1.</b> Alius: <i>excusandi ... Ismaëlitae</i>.&nbsp;
<b>2.</b>&nbsp;Alius idem: <i>Ismaëlitarum</i>.&nbsp;
<b>3.</b>&nbsp;Alius; <i>veteribus</i>.&nbsp;
<b>4.</b>&nbsp;Jesaiae 60, 1 sqq. 66,&nbsp;23.</div>

<p>
FRIDERICUS: Putasne, Salomo, Deum immortalem tot annorum millibus
passurum fuisse, ut Christus ab omnibus pro Deo coleretur, nisi Deus
esset?</p>

<p>
SALOMO: Eadem ratione atque iisdem argumentis daemonum atque demortuorum
hominum cultus in Deum regeri oportebat, si temporum diuturnitate ac
decursu<span class = "tag">1</span> annorum veritatem religionis metiri
fas esset. At istam impietatem Deus clara voce exsecratur:
<i>Perditio</i>, inquit<span class = "tag">2</span>, <i>tua ex te, salus
autem ex me est, Israel!</i><span class = "tag">3</span></p>

<div class = "footnote">
<b>1.</b> Alibi: <i>discursu</i>.&nbsp;
<b>2.</b>&nbsp;Hos. XIII.&nbsp;
<b>3.</b>&nbsp;Deest hoc verbum in aliis.</div>

<p>
TORALBA: Exitium hominum hominibus ipsis, non creatori tribuendum sic
interpretor, quod homines a lege naturae, quae unius aeterni Dei cultum
continet, sponte discesserunt et errore cognito ad officium revocari non
patiuntur. Et quidem intuenti mihi Christianorum cum Ismaëlitis et
paganorum inter ipsos infinitam prope sectarum varietatem, nulla
veritatis certior norma videtur, quam recta ratio, i.e. suprema naturae
lex<span class = "tag">1</span> hominum mentibus ab immortali Deo
insita, qua nihil stabilius, nihil antiquius, nihil melius fieri ac ne
cogitari quidem potest. Et cum hac lege naturae ac religione
vixerunt<span class = "tag">2</span> Abel, Sethus, Henochus, Noëmus,
Jobus, Abrahamus, Isaacus, Jacobus, qui summam pietatis, integritatis ac
justitiae laudem gravissimo testimonio Dei aeterni, quem unum coluerunt,
retulerunt<span class = "tag">3</span>, ea inquam religione nullam ex
omnibus video meliorem et antiquiorem.</p>

<div class = "footnote">
<b>1.</b> Alibi: <i>lege</i>.&nbsp;
<b>2.</b>&nbsp;Alibi: <i>vixerint</i>.&nbsp;
<b>3.</b>&nbsp;Alius: <i>consecuti</i>.</div>

<p>
CURTIUS: Si naturae leges sequimur, christiana religio maxime omnium
naturae consentanea videri debet, quia non alium nobis ad colendum et
imitandum proponit, quam Deum illum aeternum, mundi parentem, qui ad
salutem hominum hominis naturam assumserit.</p>

<p>
CORONAEUS: Video nos ad quaestionem, quam pridie hujus diei
proposueramus, de unione et conjugatione utriusque naturae, scilicet
divinae et humanae, sensim delapsos<span class = "tag">1</span>, quae
propter argumenti dignitatem diligenter a nobis est explicanda.</p>

<div class = "footnote">
<b>1.</b> Alibi: <i>dilapsos</i>.</div>

<p>
TORALBA: Sed priusquam de utriusque naturae, divinae et humanae,
conjunctione disseramus, explicandum illud est, an necesse fuerit ad
humani generis salutem, Deum aeternum carne convestiri? Nam si nihil
necesse fuit<span class = "tag">1</span>, longe facilior est exitus
disputationis de unione utriusque naturae.</p>

<div class = "footnote">
<b>1.</b> Alibi: <i>non necesse fuerit</i>.</div>

<p>
<span class = "pagenum">258</span>
FRIDERICUS: Cur facilior?</p>

<p>
TORALBA: Quia nihil statuendum est in natura universitatis, quo non<span
class = "tag">1</span> posito nihil perfectionis desit universitati ac
summae felicitati<span class = "tag">2</span>. At<span class =
"tag">3</span> nihil perfectionis vel summo bono vel universitati
deerat, antequam Deus hominem, ut vultis, induisset. Igitur Deus frustra
sanguine concretum hominis exuvium induisset, quia nihil erat necesse.
Pluralitas enim natura nunquam admitti debet, nisi necessaria. Illud
autem in universa natura perpetuum est, nec deesse necessaria, nec
abundare superflua.</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Aristot. libr. 1. phys.&nbsp;
<b>3.</b>&nbsp;Alibi: <i>Ut</i>.</div>

<p>
CORONAEUS: At prius Toralba demonstravit, potestatem divinam ita liberam
esse, ut nulli subjungatur necessitati<span class = "tag">1</span>.
Potuit igitur Deus ea, quae non fuere necessaria, facere<span class =
"tag">2</span>, itaque restaret illa quaestio: an Deus voluerit<span
class = "tag">3</span>, quod potuit.</p>

<div class = "footnote">
<b>1.</b> Alius: <i>potestati</i>.&nbsp;
<b>2.</b>&nbsp;Deest in alio codice.&nbsp;
<b>3.</b>&nbsp;Alius: <i>noluerit</i>.</div>

<p>
TORALBA: Deum noluisse personam divinam producere<span class =
"tag">1</span> argumento efficacissimo planum est, quod scilicet
creatura sola potest esse et non esse, non item persona divina, quae ab
aeterno tempore fuit, ante id omne, quod esse potuit. Igitur Dei
voluntas fuit producere creaturam tantum, non etiam personam divinam
increatam<span class = "tag">2</span>, quia theologos inter ipsos illud
convenit, duas tantum personas productas ab una producente ut<span class
= "tag">3</span> ab auctore. Quod argumentum ut declinarent quasi
scrupulum<span class = "tag">4</span>, necessariam productionem in Deo
acutissimi quique theologi posuerunt<span class = "tag">5</span>.</p>

<div class = "footnote">
<b>1.</b> Desunt in alio codice proxima haec triginta sex verba.&nbsp;
<b>2.</b>&nbsp;Addit idem codex: <i>corpus creatum assumere
patet</i>.&nbsp;
<b>3.</b>&nbsp;Alius: <i>et</i>.&nbsp;
<b>4.</b>&nbsp;Alius: <i>scopulum</i>.&nbsp;
<b>5.</b>&nbsp;Scotus quaest. 6 in prolegom. sentent. l.&nbsp;1.</div>

<p>
CURTIUS: Ista quidem nimis argute ac subtiliter, cum arcana Dei inquiri
quidem, non tamen inveniri possint nisi ab eo, cui declaraverit<span
class = "tag">1</span> Deus ipse<span class = "tag">2</span>. Sed ex
iis, quae facit opifex, satis intelligitur, quid voluerit<span class =
"tag">3</span>. Itaque magister sententiarum<span class =
"tag">4</span>: Pater, inquit, in divinis genuit filium, non
necessitate, cum non cadat in Deum necessitas aut coactio, non
voluntate, cum<span class = "tag">5</span> non cadat in Deum mutatio:
dicitur tamen Deus genuisse filium voluntate praecedente aut
antecedente, quasi prius voluerit<span class = "tag">6</span> aut postea
genuerit, ut haeretici posuerunt. Haec ille.</p>

<div class = "footnote">
<b>1.</b> Alius: <i>declaravit</i>.&nbsp;
<b>2.</b>&nbsp;Rom. 5 et&nbsp;9.&nbsp;
<b>3.</b>&nbsp;Alibi: <i>noluerit</i>.&nbsp;
<b>4.</b>&nbsp;Lib. 3 distinct.&nbsp;6.&nbsp;
<b>5.</b>&nbsp;Desunt sequentia haec duodecim verba in alio
codice.&nbsp;
<b>6.</b>&nbsp;Alibi: <i>noluerit</i>.</div>

<p>
TORALBA: De duobus tamen alterum<span class = "tag">1</span> necesse
est, quia tertium nihil est ac<span class = "tag">2</span> ne cogitari
quidem potest, quin<span class = "tag">3</span> personarum productio
divina quadam voluntate aut necessitate facta sit. Quod si neutrum
exsistit<span class = "tag">4</span>, sequitur, nullam in essentia
divina, sui natura simplicissima, personarum productionem esse
potuisse.</p>

<div class = "footnote">
<b>1.</b> Alii: <i>alterutrum</i>.&nbsp;
<b>2.</b>&nbsp;Alibi: <i>at</i>.&nbsp;
<b>3.</b>&nbsp;Alius: <i>quam</i>.&nbsp;
<b>4.</b>&nbsp;Alii: <i>exstitit</i>, vel: <i>sit</i>.</div>

<p>
FRIDERICUS: Omissa divinae potestatis ac voluntatis disputatione, quae
mentis humanae imbecillitatem excedit, his utamur rationibus, quae ad
<span class = "pagenum">259</span>
humanum captum propius accedunt<span class = "tag">1</span>. Si cuiquam
obtigerit ea facere, quae uni tantum Deo conveniunt, hunc profecto Deum
esse fateamur. At uni mortalium omnium, Christo, obtigit aequalis Deo
potestas, essentia eadem, summa<span class = "tag">2</span> sanctitas,
admirabilis sapientia, bonitas infinita. Hunc<span class =
"tag">3</span> igitur Deum confiteri oportet.</p>

<div class = "footnote">
<b>1.</b> Alibi: <i>accedant</i>.&nbsp;
<b>2.</b>&nbsp;Alibi: <i>divina</i>.&nbsp;
<b>3.</b>&nbsp;Alius: <i>Tunc</i>.</div>

<p>
TORALBA: Si verum antecedens, profecto necessarium erit consequens. Sed
illud assumitur, quod concludi oportet. Itaque a destructione
antecedentis sequitur ruina consequentis, quoniam creatura creator esse
non potest, igitur Christus, cum verus homo, vera creatura fuerit, sui
ipsius creator esse non potuit. Neque enim natura permittit, neque ratio
admittit, ut, qui ab alio est, sit idem ipse, a quo est. At Christus est
creatura tum ratione carnis, quia conceptus in utero foeminae, tum
ratione animae creatae, ut Christiani theologi confitentur, tum ratione
productionis secundae personae, quae primam sequatur necesse est. Non
potest igitur idem, qui creatus est, creator esse, et quemadmodum
caetera quidem, quae lucida sunt, ab ipsa luce solis splendorem ac lucem
habent, nihil tamen horum aut lux aut sol esse potest: sic etiam angeli,
sidera, mentes humanae virtutis ac lucis intellectualis participes sunt,
Dii tamen ut sint, nullo modo fieri potest, quia principium aliud suae
originis habent. Sic enim Plato divinus a solis, Dionysius ab ignis
similitudine ad Dei cognitionem quodammodo <ins class = "correction"
title = "so in original: ‘manu duci’?">manuduci</ins> rectissime
judicarunt.</p>

<p>
FRIDERICUS: Quis ambigit Deum, quatenus creator sit, creaturam esse non
posse, sed quoniam in uno Christo natura duplex est, etiam in eo
contradictoria simul vera sint oportet, ratione diversâ. Christus,
inquit Damascenus<span class = "tag">1</span>, est creatus et increatus,
patibilis et impatibilis, creator et creatura propter idiomatum
communicationem.</p>

<div class = "footnote">
<b>1.</b> Ep. 50 et&nbsp;97.</div>

<p>
CORONAEUS: Labyrinthum inexplicabilem video nos subire ac prope dixerim
praecipitium profundum. Melius enim ex ipsius Christi actionibus, qui
qualisque fuerit, quam ex argutiarum subtilitate intelligitur, i.e. ex
vitae instituto, sanctitate, doctrina, miraculorum stupendorum
multidudine atque ex ipsius Dei immortalis testificantis voce, quae
mortalium nemini contigisse videmus.</p>

<p>
SALOMO: Quae fuerit vitae sanctitas in Christo, quis affirmare potest,
cum ex apostolorum scriptis appareat<span class = "tag">1</span>, illum
cum sceleratis et meretricibus familiare contubernium<span class =
"tag">2</span> habuisse. Et quidem Origenes scribit<span class =
"tag">3</span>, hanc Celsum scribendi occasionem adversus Christianos
arripuisse, quod Barnabas Christi discipulus in epistola quadam ad
catholicos diceret, Christum discipulos sceleratissimos ac nequitia ipsa
nequiores sibi ascivisse. At sapientum omnium summa confessione nihil
gravius praecipitur<span class = "tag">4</span>, quam a sceleratorum
<span class = "pagenum">260</span>
consensu, contubernio, convictu quam longissime recedere, quod psaltes
lyricus principio laudationum: <i>O beatitudo</i>, inquit<span class =
"tag">5</span>, <i>illius qui non abiit in consilium impiorum et in via
peccatorum non stetit et in consessu derisorum non assedit.</i><span
class = "tag">6</span></p>

<div class = "footnote">
<b>1.</b> Matth. 9 et 11. Marc. 11. Luc. 5. 6. 15.&nbsp;19.&nbsp;
<b>2.</b>&nbsp;Alius: <i>commercium</i>.&nbsp;
<b>3.</b>&nbsp;Libr. 1. contra Celsum.&nbsp;
<b>4.</b>&nbsp;Eph. 5. Rom.&nbsp;1.&nbsp;
<b>5.</b>&nbsp;Psalm 1,&nbsp;1.&nbsp;
<b>6.</b>&nbsp;Alii: <i>cedit</i>, vel: <i>stetit</i>.</div>

<p>
CURTIUS: Id quidem crimini dabatur Christo, quod cum flagitiosis ac
sceleratis conversaretur, quam criminationem honesta oratione
refellens<span class = "tag">1</span>: <i>Non veni</i>, inquit,
<i>vocare justos, sed peccatores.</i> Quam vero innocenter vixerit,
satis Pilatus Pontius praeses declaravit, cum diceret, nullam sibi
accusationis causam compertam esse, quam ob rem illum damnaret<span
class = "tag">2</span>, dicitur tamen verberibus caesum populo ad
spectaculi fructum exhibuisse, ut quacunque ratione accusatores ad
commiserationem excitaret. Quod cum obtinere nequiret, majestatis
crimen, quod sibi propter Christum ingerebatur, metuens, tandem morti
addixit.</p>

<div class = "footnote">
<b>1.</b> Matth. IX., 13. Luc. V. VI. XV.&nbsp;XIX.&nbsp;
<b>2.</b>&nbsp;Joh. XIX, 8&nbsp;sqq.</div>

<p>
OCTAVIUS: Ita quidem theologi christiani, sed in eo peccant, quod non
intelligunt, Romanorum moribus supplicio affici consuevisse neminem<span
class = "tag">1</span>, quin prius verberibus ac fustibus caederetur.
Prodigia vero Christi tribus fere generibus continentur, scilicet
resuscitatione duarum foeminarum, (nam de Lazaro nemo praeter Johannem
testificat), ejectione daemonum et curatione aliquot morborum. Postremum
est, quod super aquas deambulasse et in coelum abreptus esse
dicitur.</p>

<div class = "footnote">
<b>1.</b> Dion. Halicarn. l. II. VI. et VII. Tranquillus in
Nerone.</div>

<p>
SENAMUS: Omittis, Octavi, primum omnium ac solenne
prodigium<span class = "tag">1</span> <span title =
"Greek: metamorphôseôs">μεταμορφώσεως</span> aquae in vinum, cum
exhaustis cantharis reliqui nihil esset.</p>

<div class = "footnote">
<b>1.</b> Joh. 2, 1&nbsp;sqq.</div>

<p>
SALOMO: Commodius mihi facturus fuisse videtur, si ad sobrietatem
convivas assuefecisset. Haec omnia tamen atque his multo plura Simonem
Magum, Apollonium et innumerabiles id genus facere ac saepissime ex
aridis stipitibus vinum forma, colore, odore, sapore elicuisse. Galenus
vero, ubi agit de hermetica medicatione, miratur, quamplurimos curari
aliter non posse, quam si certissimam habeant fiduciam salutis, qui
curari cupiant. His enim verbis utuntur sortilegi: <i>Crede et
sanaberis, fides tua te salvum fecit.</i><span class =
"tag">1</span></p>

<p>
CURTIUS: Inanes et pudendas Judaeorum calumnias, qui Christum daemonis
ope et opera uti criminabantur, efficacissimis argumentis refutans ipse:
<i>Si a daemonibus</i>, inquit<span class = "tag">1</span>, <i>daemones
fugerentur, daemonum vim atque potentiam brevi ruituram videretis</i>,
non aliter quam familiae et imperia quaeque maxima bellis intestinis
collapsa dissipantur.</p>

<div class = "footnote">
<b>1.</b> Matth. 9, 22. Marc. 5, 34. 10, 52. Luc. 7, 60. 8, 48. 17, 19.
18,&nbsp;42.&nbsp;
<b>2.</b>&nbsp;Matth. 9, 33&nbsp;sqq.</div>

<p>
SALOMO: Argumentum istud levissimum esse experientia diuturna saepissime
comprobavit. Nihil enim frequentius, quam a daemonibus obsessos
<span class = "pagenum">261</span>
magorum verbis liberari, aut levi contactu, aut circulo in fronte
descripto, aut susurro in aurem illato. At saepius daemones obsistere
aut reniti simulant; sed Polycrates<span class = "tag">1</span> hanc
simulationem refutans: Mali daemones, inquit, faciunt sponte, quod
inviti facere videntur, et simulant se coactos vi exorcismorum, quos
fingunt in nomine trinitatis, eoque illudunt<span class = "tag">2</span>
hominibus, donec crimine sortilegii poena damnationis involvunt. Haec
ille. Item Leo Afer de magis Africanis scribit, saepissime daemones a
sortilegis fugari circulo in fronte. Quanquam daemonum ejectiones plus
nocuisse, quam profuisse videmus. Ut cum daemones e corporibus exirent,
misit eos Jesus in greges porcorum, quos daemones eodem momento
praecipites egerunt in aquas, non sine magno domesticae rei ac publico
detrimento. Non aliter dives quidam nobilis sortilegus apud Anglos, cum
in Belgio Hispanum daemoniacum liberaret, misit in armenta boum, quae
seipsos mutuis vulneribus contrucidarunt, pastoribus etiam occisis,
deinde a magistratu ad supplicium conquisitus disparuit.</p>

<div class = "footnote">
<b>1.</b> Lib. II, c.&nbsp;14.&nbsp;
<b>2.</b>&nbsp;Alius: <i>tradunt</i>.</div>

<p>
FRIDERICUS: Sed Christus vitae sanctitate ac integritate mirabili omnes
omnium criminationes facile refellit, quanquam Josephum, <ins class =
"correction" title = "so in original: ‘Matthiae’?">Mathatiae</ins>
filium, testem omni exceptione majorem, rejicere non possunt, sic enim
de Christo scribit: quasi de homine sapientiae studiosissimo, si hominem
appellare fas&nbsp;est.</p>

<p>
SALOMO: Caput illud Josepho tributum est, sed adjectitium esse et
brevitas ipsa et scribendi ratio docet. At Josephus, Gorionis filius,
qui eandem quam ille historiam scripsit et iisdem temporibus, ne verbum
quidem ullum de Christo, quia scilicet hebraice scripsit, nec Latini
potuerunt, nec Graeci hebraicae veritatis fidem imperitia linguae
hebraicae violare.</p>

<p>
TORALBA: Quando curationes morborum, ejectiones daemonum, suscitationes
mortuorum, volatus in aëre sublimi caeteraque id genus sortilegis
usitata sunt, non modo ad deitatis probationem, sed etiam ad impietatis
conjecturam magnum habent argumentum.</p>

<p>
OCTAVIUS: Ismaëlitae Christo non deitatem quidem, sed divinitatem
tribuunt, ut Mosi, Heliae, Samueli, quin etiam his omnibus et Mahummede
majorem fuisse summaque vitae sanctitate, doctrina singulari ac pietate
floruisse confitentur.</p>

<p>
CURTIUS: Quae igitur pervicacia est, quem tot ac tantis virtutibus,
tanta divinitate claruisse, quem denique Messiam fuisse fatentur, eidem
eripere deitatem. Illud enim verissime mihi videor esse dicturus,
Christum edicto omnium brevissimo principum ac magistratuum omnium
edicta, decreta, leges complexum fuisse, hoc scilicet<span class =
"tag">1</span>: <i>Alteri ne feceris, quod tibi fieri nolis.</i> Quod
Alexander Severus imperator tanti ponderis ac momenti
<span class = "pagenum">262</span>
existimavit, ut pro edicto perpetuo promulgari juberet<span class =
"tag">2</span>. Ac primus quidem exstitit, qui Christum in larario sibi
proposuit pro Deo colendum.</p>

<div class = "footnote">
<b>1.</b> Luc. 6. 31 (Matth. 7,&nbsp;12).&nbsp;
<b>2.</b>&nbsp;Lampridius in Alex.</div>

<p>
CORONAEUS: Quanta vis esset doctrinae Christi, imperator ille
declaravit; cum enim educatus esset una cum Heliogabalo sobrino et cum
eo simul adolevisset, hic tamen flagitiorum ac foeditatum omnium
sentina, ille virtutum omnium heroicarum singulare decus.</p>

<p>
SENAMUS: Si Alexander huic edicto paruisset, neminem meritis suppliciis
affici pateretur, nec lictores judicata exsequerentur, quia nec judices
nec lictores se crucibus affigi<span class = "tag">1</span>, ac ne
verberibus quidem caedi vellent. Consimile aliud edictum Christi:
<i>Quaecunque vultis, ut faciant vobis homines, eadem facite
illis.</i><span class = "tag">2</span> Opes enim et honores sibi tribui
ac suis voluptatibus ab omnibus indulgeri cupiunt omnes, quibus tamen
sine flagitio et scelere obsequi nemo potest.</p>

<div class = "footnote">
<b>1.</b> Alii: <i>affici</i>.&nbsp;
<b>2.</b>&nbsp;Matth. VII,&nbsp;12.</div>

<p>
CURTIUS: Vetant leges<span class = "tag">1</span> legibus fraudem fieri,
ac verborum apices consectando<span class = "tag">2</span> in contrariam
sententiam detorquere et, quae de virtutibus dicuntur, ad vitia
convertere.</p>

<div class = "footnote">
<b>1.</b> Alibi: <i>Jurisconsulti</i>.&nbsp;
<b>2.</b>&nbsp;Alius: <i>consecando</i>.</div>

<p>
FRIDERICUS: At illud quanti est, quod Christus unus inter tot et tam
multos legislatores, principes, philosophos ab omni injuriarum ultione
non tantum abstinere, verum<span class = "tag">1</span> etiam pro
inimicis vota facere suasit<span class = "tag">2</span>.</p>

<div class = "footnote">
<b>1.</b> Alii: <i>imo</i>, vel: <i>sed</i>.&nbsp;
<b>2.</b>&nbsp;Matth. V, 44. Luc. VI, 27. Alibi: <i>jussit</i>.</div>

<p>
SENAMUS: At Davidem locis omnibus ac prophetas ipsos inimicis mala omnia
precari videmus. Aut igitur Christus, aut illi gravissime peccant, qui
tam contraria edicta fingunt, quae nulli theologi conciliare queunt.
Quis autem tot et tam multos prophetas impietatis accuset? Sic enim
David adversus inimicum: <i>Constitue super eum peccatorem, et diabolus
stet a dextris, cum judicatur exeat condemnatus, et oratio ejus fiat
peccatum. Fiant filii ejus orphani et uxor ejus vidua, et non sit qui
miseretur pupillis ejus, et in una generatione exscindatur nomen
ejus!</i> Et ad extremum illud subjicit: <i>Haec merces eorum, qui
detrahunt mihi.</i><span class = "tag">1</span></p>

<div class = "footnote">
<b>1.</b> Num. X. fin. Ps.&nbsp;47.</div>

<p>
SALOMO: Certe Davidem ac prophetas de hostibus Dei potius, quam de suis
ultionem reposcere videmus. <i>Surge domine</i>, inquit Moses, <i>et
dissipentur hostes tui!</i><span class = "tag">1</span></p>

<div class = "footnote">
<b>1.</b> Psalm. 68, 2. Numer. 10,&nbsp;35.</div>

<p>
SENAMUS: Hic quidem aperte contra hostes Dei, sed infinitis prope locis
prophetae suorum hostium interitum cupidissime expetunt, ut superiore
psalmo, postquam execrabilem in modum inimicis imprecatus esset: <i>Haec
merces</i>, inquit, <i>eorum qui detrahunt, non qui Deo, qui Christo
detrahunt, sed mihi.</i></p>

<p>
SALOMO: Nemini dubium est, quin prophetae sanctissimi ac summae pietatis
et integritatis viri perniciem suis inimicis optent ac precentur, non
<span class = "pagenum">263</span>
aliam ob causam, quam ut doceant ab omni injuria atque ultione esse
abstinendum, et uni Deo ultionem relinquendam; vetat enim lex divina
privatas injurias ulcisci, sed earum ultionem Deus ipse deposcit. Est
autem ejus orationis, qua ultionem a Deo repetimus, haec utilitas, ut
illum integritatis ac innocentiae testem habeamus et ab injuria
inferenda ultionis specie abstineamus<span class = "tag">1</span>.
<i>Quoniam</i>, inquit Hieremias, <i>ultio Dei est.</i><span class =
"tag">2</span> Sed ferendum non est, quod Lucas<span class =
"tag">3</span> divinae legi fraudem facere videtur his verbis: <i>Dictum
est antiquis, diliges proximum tuum et odio habebis inimicum
tuum.</i><span class = "tag">4</span> Haec postrema verba nusquam in
lege divina aut ullis prophetis reperiuntur, sed interdictum plane
contrarium. <i>Ne oderis</i>, inquit lex<span class = "tag">5</span>,
<i>odio intestino quenquam, sed aperte illum increpa.</i> Item: <i>Ne
sis injuriarum memor, ne ulciscare te ipsum.</i> Nec vero est majus et
melius antidotum adversus vindictae furentis libidinem et ultionis
cupiditatem, quam<span class = "tag">6</span> in ipsius Dei sinum
effundere totam, qui nullam nisi justissimam ultionem accepturus est. At
novus legislator, ut legibus divinis derogaret: <i>Si quis</i>,
inquit<span class = "tag">7</span>, <i>maxillam dextram palma caedat,
obvertito illi sinistram, et ei qui tunicam rapuerit, concedito quoque
pallium, nec vim vi repellas</i>, quod tamen omnibus divinis et humanis
legibus semper licuit ac licebit, vim injustam a capite honesta ratione
propulsare. Illud etiam minus ferendum, qui proximum appellaverit
fatuum, reus sit incendii gehennae<span class = "tag">8</span>; quae
interdicta non modo sapientibus, sed etiam Juliano imperatori<span class
= "tag">9</span>, qui religionem christianam a se desertam oppugnavit,
tam absurda visa sunt, ut ea libris provulgatis omnino repudiaret. Nam
si legibus istis, quas christiani principes ac magistratus jam pridem
valere jusserunt, ulla vis esset, nusquam innocentiae contra vim
improborum locus relinqueretur, sceleratis in bonos omnia, bonis contra
in sceleratos nihil liceret.</p>

<div class = "footnote">
<b>1.</b> Levit. 19. Deuter. 32. Ezech. 9 et&nbsp;25.&nbsp;
<b>2.</b>&nbsp;Jerem. 50,&nbsp;15.&nbsp;
<b>3.</b>&nbsp;Apud Matthaeum potius reperiuntur haec verba.&nbsp;
<b>4.</b>&nbsp;Matth. 5, 43&nbsp;sqq.&nbsp;
<b>5.</b>&nbsp;Levit. 19, 17. Ezech. 9 et 25, 10&nbsp;sqq.&nbsp;
<b>6.</b>&nbsp;Alibi: <i>sed</i>.&nbsp;
<b>7.</b>&nbsp;Matth. V, 39 sq. Lucas VI,&nbsp;29.&nbsp;
<b>8.</b>&nbsp;Matth. V, 22. Lucas&nbsp;VI.&nbsp;
<b>9.</b>&nbsp;Apud Cyrillum.</div>

<p>
SENAMUS: Longissime abest Aristoteles<span class = "tag">1</span> ab
illa Christi sententia, quin etiam scribit, eos, qui ultionem non<span
class = "tag">2</span> reposcant, sibi ipsis injuriam inferre.</p>

<div class = "footnote">
<b>1.</b> L. V. Ethic.&nbsp;
<b>2.</b>&nbsp;Deest in alio codice.</div>

<p>
FRIDERICUS: Julianus quidem apostata nimis impudenter ac impie Christi
doctrinam calumniatus est, cum diceret: Latronibus ac sicariis
impunitatem a Christo proponi, nec cuiquam ullos hostium impetus
propulsare licere. Aliud enim est, officia perfecta tradere, aliud
mediocritatem<span class = "tag">1</span> officiorum tueri. Quis enim
legibus omnibus se innocentem profiteatur? Et ut sit aliquis, quam
augusta est innocentia, ad legem bonum esse<span class = "tag">2</span>,
quam multa pietas, humanitas, justitia, fides exigunt, quae extra
tabulas publicas
<span class = "pagenum">264</span>
sunt. Nam vim illatam vi propulsare, bestiis quidem est, et eorum qui ab
ira sibi nequeunt temperare, sed patienter injuriam ferre ac pro
caedentibus vota facere, consummatae et perfectae justitiae est, quam
Christus, Davide et prophetis omnibus superior, hominum generi
patefecit. Id autem planum facit oratione sua Jobus<span class =
"tag">3</span>. Cum enim multa de sua justitia dixisset, illud
etiam<span class = "tag">4</span> subjecit: <i>Si gaudium</i>, inquit,
<i>percepi ex infortunio inimici mei et exsultavi cum malum ei
obvenisset; sed ne verbo quidem malum ei sum imprecatus.</i><span class
= "tag">5</span> Haec illa est consummatae justitiae summa laus, quam
Jobo Deus ipse gravissimo testimonio tribuit.</p>

<div class = "footnote">
<b>1.</b> Ita omnes.&nbsp;
<b>2.</b>&nbsp;Seneca l. II de benef.&nbsp;
<b>3.</b>&nbsp;Alii: <i>Job</i>.&nbsp;
<b>4.</b>&nbsp;Alius: <i>enim</i>.&nbsp;
<b>5.</b>&nbsp;Jobi 31,&nbsp;29.</div>

<p>
CORONAEUS: Haec certe disciplina Platonis decreto quodammodo congruit.
Sic enim Plato: <span title =
"Greek: mallon adikeisthai ê adikein">μᾶλλον ἀδικεῖσθαι ἤ ἀδικεῖν</span>.
Tritum est illud: Parum
abest, quin Academici fiant Christiani! Neque tamen si quis pallium
eripienti tunicam non concesserit, reprehensione dignum putaverit
legislator Christus, cujus doctrina, non edicta prodita sunt, sed prius
jacturam vir integerrimus patietur, quam ictibus aut litibus experiatur.
Ex quo intelligitur, Christi doctrinam, non vulgarium philosophorum ac
legislatorum, sed consummatae sapientiae et integritatis verum
archetypum esse.</p>

<p>
OCTAVIUS: Demus illud, quod Salomo non concedit, Christi doctrinam
eximiam, vitam sanctissimam, clarissimam nominis sui famae
existimationem, miranda denique non magica, sed plane divina fuisse.
Demus etiam id quod Azora quarta scriptum est, Christum pro caeteris
omnibus prophetis spiritum clarissimum ac divinissimum habuisse, haec
tamen omnia cum in hominem cadere possint, non video quid sit, quamobrem
Deum fateri debeamus. Et quidem multo clariores fuere tum doctrina, tum
vitae sanctitate, tum miraculis Moses, Helias, Samuel, Josua, qui non
haec terrestria Christi miracula magorum<span class = "tag">1</span>
fere communia fecerunt, sed qui maria diviserunt, fluminum cursus
cohibuerunt, coelum quominus plueret clauserunt, clausum precibus
aperuerunt, solem ac lunam<span class = "tag">2</span> suis sedibus
immobiles reddiderunt; Helias item et Henochus non dubia testium fide
post mortem, sed ante mortem divina potestate ab hominum conspectu
abrepti fuerunt, quos tamen pro Diis habere ac colere impietatis esse
Christiani confitentur.</p>

<div class = "footnote">
<b>1.</b> Alii: <i>majorum</i>, vel: <i>majores</i>.&nbsp;
<b>2.</b>&nbsp;Additur alibi: <i>horas</i>.</div>

<p>
CURTIUS: Christum prophetas istos longissimo intervallo superare,
argumentum est illud potissimum, quod omnia omnium prophetarum oracula
in Christum ut in scopum diriguntur, nec magis illi coelestia prodigia
quam Mosi, quam Josuae, quam Heliae defuerunt. Quin etiam in illa
visione montis Thabor Moses et Helias hinc et illinc triumphanti Christo
adstiterunt<span class = "tag">1</span>, quibus praesentibus Dei vox
audita de coelo est: <i>Hic est filius dilectus, in quo mihi complacui,
ipsum audite!</i> Cum Heliam et Mosem jubet audire Christum, an illis
exaequandum aut comparandum
<span class = "pagenum">265</span>
putavit? Jam vero cui mortalium unquam morienti sol mori et obscurari
amisso splendore visus est, nisi Christo, neque enim per naturam id
fieri poterat, cum in ipso meridiei momento id contigerit, luna e
diametro soli opposita, ut verissime dictum sit a Dionysio Areopagitarum
senatore: aut Deus naturae patitur, aut naturae ruinam minatur! Hujus
autem eclipseos admiranda prodigia Phlego Trallianus Adriani Caesaris
libertus 4 anno 220<span class = "tag">2</span> Olympiadis, i.e. 18
Tiberii Augusti contigisse scribit. Quibus ea confirmantur, quae
Matthaeus 27, Marcus 15, Dionysius Areopagita in epistolis, Eusebius
historicus in demonstratione evangelica, demonstratione undevigesima,
Origenes contra Celsum, Suidas in verbo Dionysius, Tertullianus in
Apologetico de solis illius deliquio meridiano scripserunt.</p>

<div class = "footnote">
<b>1.</b> Matth. 17, 1 seqq.&nbsp;
<b>2.</b>&nbsp;Alius: <i>240</i>; alius: <i>210</i>.</div>

<p>
SALOMO: Ut apotheosin Thaboritanam illam, non satis dignam quae refelli
mereatur, omittam, graviter peccatur in historiam ab illis solaris
deliquii inventoribus; annus enim 4. Olymp. 220<span class =
"tag">1</span>, quem Phlego notavit, penultimus est Neronis, Silio Nerva
et Julio Attico consulibus, 32 circiter annos post Christi supplicium,
ut ex ipsis Romanorum fastis et Olympiadum circulis, quae M. Varro,
Dionysius Halicarnasseus, Cuspianus, Sigonius, Onuphrius, Mercator,
Funccius summa cura ac diligentia sic conjunxerunt, ut neminem dubitare
patiantur. Hanc autem Phlegonis eclipsin, quae post annos 32<span class
= "tag">2</span> contigit, cum Christus mortuus est, ordinariam ac
naturalem in synodo solis ac lunae, non in objectu, quod isti volunt,
secuta est, clades illustrium senatorum, quos Nero interfici jussit,
Thraseam, Senecam, Pisonem, caeteros et parricidia matris et utriusque
uxoris, paulo post civilia bella ac tres eodem anno imperatores
Romanorum<span class = "tag">3</span>. Illud etiam ad errorem istorum
convincendum accedit, quod solem in piscium sidere tunc fuisse tradunt,
id quod fieri nullo modo potuit, cum paschalis victima nunquam
immolaretur, nisi luna 14. mensis Nisan, quo sol sidus arietis subire
solet<span class = "tag">4</span>.</p>

<div class = "footnote">
<b>1.</b> Alius: <i>200</i>; alius: <i>210</i>.&nbsp;
<b>2.</b>&nbsp;Alius: <i>35</i>.&nbsp;
<b>3.</b>&nbsp;Alius: <i>ac trium eodem anno imperatorum
Romanorum</i>.&nbsp;
<b>4.</b>&nbsp;Exod. 12, 6&nbsp;sqq.</div>

<p>
CURTIUS: Cur igitur Dionysius Areopagita ad Polycarpum scribens
Apollophanem sophistam coarguit his verbis<span class = "tag">1</span>:
<i>Nescio</i>, inquit, <i>quo spiritu afflatus ad divinationem
prorupisti, Apollophanes, quod una mecum aspiciens eclipsin solis,
contra naturae ordinem, tempore Christi patientis, conversus ad me
dixisti: hae praclarae sunt vicissitudines rerum divinarum!</i></p>

<div class = "footnote">
<b>1.</b> Dionys. epist.&nbsp;7.</div>

<p>
TORALBA: Omissa temporum ac scriptorum controversia rationibus
perspicuis inquiramus, Christus Deus sit necne? Nam si generis humani
auctor est et servator, profecto Deum esse oportet. Si Deus non est, ne
hominum quidem servator esse potest.</p>

<p>
CURTIUS: Necessarium profecto argumentum, quo argute refelluntur
<span class = "pagenum">266</span>
Ariani, qui si quem generis humani servatorem confitebantur, eundem
tamen Deum esse negabant.</p>

<p>
SALOMO: Nihil saepius in sacris litteris admonemur, quam ab unius
aeterni Dei potentia salutem pendere omnium<span class = "tag">1</span>:
<i>Ego Deus aeternus et praeter me non est alius.</i> Item: <i>Redemtor
noster Jehovah, Zebaoth nomen ejus.</i> Item: <i>Ego Deus aeternus solus
salvator, qui solus mortem inferre et a morte solus eripere possum, nec
alius est a me.</i> Item: <i>Ego Deus aeternus, qui deleo iniquitates
tuas propter me.</i> Non dixit: propter Jesum filium, supplicio
afficiendum, aut: propter Messiam futurum, illud autem ineffabile et
sacratissimum <ins class = "correction" title =
"so in original: ‘nomen’?">numen</ins>
<span title = "Hebrew: YHWH">יהוה</span> aeternus
nulli creaturae communicabile esse, utriusque religionis theologi
confitentur. Si ergo servatoris dignitas ei congruit,<span class =
"tag">2</span> cui nomen illud sanctissimum divina lege tributum est,
quonam modo illud mortali<span class = "tag">3</span> creaturae
conveniret?</p>

<div class = "footnote">
<b>1.</b> Jesaiae 30 et 42. Jerem. <ins class = "correction" title =
"so in original">43. 45. 47. 31. 32.</ins> Genes. 16. Exod. 6. 20. 29.
Psalm. 7. 49. Ezech.&nbsp;32.&nbsp;
<b>2.</b>&nbsp;Rabbi Moses 1. 2. Calvinus c. 1. harmon. in
Psalm.&nbsp;83.&nbsp;
<b>3.</b>&nbsp;Alibi: <i>divinae</i>.</div>

<p>
FRIDERICUS: At illud ipsum nomen Jesus seu Jehovah<span class =
"tag">1</span> servatorem significat, eique maxime datum est, quia genus
humanum servaturus esset, itaque Paulus non obscure aut ambigue
scripsit, uni Christo inditum esse nomen Jesu<span class =
"tag">2</span>, quo audito<span class = "tag">3</span> omne genu
flectatur coelestium, terrestrium ac infernorum. Item:<span class =
"tag">4</span> <i>Non est aliud sub coelo nomen datum hominibus, in quo
oporteat servari.</i> Item tanto praestantior angelis, quanto
excellentius est nomen adeptus.</p>

<div class = "footnote">
<b>1.</b> Jehosua.&nbsp;
<b>2.</b>&nbsp;Luc. 1. 2. Phil. 2,&nbsp;10.&nbsp;
<b>3.</b>&nbsp;Alibi: <i>edito</i>.&nbsp;
<b>4.</b>&nbsp;Acta 4, 12. Hebr. 1,&nbsp;4.</div>

<p>
SALOMO: At quid ista? Cum nomen Jesu et Jehovah<span class =
"tag">1</span> vulgaria sint ac communia, nusquam tamen ineffabile nomen
<span title = "Hebrew: YHWH">יהוה</span>? Itaque argutus quidam
theologus<span class = "tag">2</span> christianos veteres magistros jure
coarguit, quod illa verba: <i>Non est aliud nomen sub coelo</i> etc.,
sic interpretantur, ut servandi majestas inter creaturas soli Christo
conveniret: <i>Quoniam</i>, inquit, <i>homines in coelum conscendere
nequeunt.</i> Quae reprehensio probabilis est, nec tamen reprehensioni
congruit solutio, sed quia incongruum est existimare, vim et
praestantiam generis humani ulli creaturae communicari posse, cum soli
Deo tantum conveniat. Petrus autem in concione populi Christum a Deo
factum praedicavit<span class = "tag">3</span>. Clemens etiam, proximus
Petri successor in eodem pontificatu, de quo Paulus ipse laudabile
testimonium tulit, librum promulgavit, qui <span title =
"Greek: anagnôrismos">ἀναγνωρίσμος</span> inscribitur,
ubi Jesum creatum fuisse scribit, Eunomium secutus.</p>

<div class = "footnote">
<b>1.</b> Jehosua.&nbsp;
<b>2.</b>&nbsp;Calvinus in c. 14. 12 Actorum.&nbsp;
<b>3.</b>&nbsp;Actorum 4, 10&nbsp;sqq.</div>

<p>
CURTIUS: Jesum etiam<span class = "tag">1</span> creaturam fuisse
fatemur, quatenus corpore ac mente constat, conceptum in utero virginis,
genitum, educatum, mortuum,
<span class = "pagenum">267</span>
sepultum, neque quatenus est creatura servator dicitur, sed quatenus
creator. Tametsi ad pariendam hominibus salutem humano corpore usus est.
Ac tametsi Deus simul et homo sit, non tamen divina essentia cum humana
mente confusa est, neque alteri naturae altera concreta aut mista<span
class = "tag">2</span>, sed quodammodo utraque utrique copulata sub unam
et eandem Christi hypostasin.</p>

<div class = "footnote">
<b>1.</b> Alibi: <i>quoque</i>.&nbsp;
<b>2.</b>&nbsp;Alius addit: <i>nec tamen omnino altera divulsa</i>.
Alibi pro mista legitur: <i>infinita</i>; pro <i>divulsa</i> alibi:
<i>dimista</i>.</div>

<p>
SENAMUS: Dubitavi saepe, quid esset, quam ob rem Petri Lombardi aetate
verum erat hoc enunciatum<span class = "tag">1</span>: Deus assumsit
humanam naturam ut indumentum; nihilominus tamen falsum et haereticum
postea esse coepit, quia indumentum corpori non copulatur, at humanam
naturam divinae copulari credunt.</p>

<div class = "footnote">
<b>1.</b> Scotus l. III. dist. dicit, hoc enunciatum haereticum esse
coepisse post Lombardi aetatem.</div>

<p>
TORALBA: Nulla dualitas, inquit Dionysius, principium esse potest, sed
et unitas dualitatis initium est<span class = "tag">1</span>. Quod si
utraque natura, scilicet divina et humana, non est in unum et idem
concreta, nec altera penitus ab altera discreta, certe copulata dualitas
erit, cui opus est vinculo quodam ac nexu, quoniam illae duae naturae
majore intervallo a se invicem distant, quam contraria, quae sub eodem
genere continentur. At infinitum et finitum eodem genere coërceri
nequeunt nec ulla copula possunt uniri. Nam eorum, quae uniuntur, ratio
quaedam est, infiniti autem in finitum nulla, ex quo sequitur, utramque
naturam ab utraque avulsam esse. Nam si utraque confusa esset, utramque
perire oporteret, ac tertium quoddam ex utraque constituendum, ut
superius demonstratum. Quodsi natura divina simplicissima est, nullam
omnino compositionem ferre potest, alioquin ajentia et negantia simul
esse vera aut simul esse falsa oporteret de una et eadem&nbsp;re.</p>

<div class = "footnote">
<b>1.</b> Desunt haec sex antecedentia verba in uno codice.</div>

<p>
FRIDERICUS: Utramque naturam uniri docuit Christus, cum diceret: <i>Ego
et pater unum sumus.</i><span class = "tag">1</span></p>

<div class = "footnote">
<b>1.</b> Joh. 10,&nbsp;30.</div>

<p>
OCTAVIUS: Ariani dictum illud ad concordiam et mutuum utriusque
consensum pertinere contendebant, ut illud quoque<span class =
"tag">1</span>: <i>Pater, da ut sicut ego et tu unum sumus, ita isti in
nobis unum sint; alioquin apostoli ipsi Dii fuissent.</i> Item illud:
<i>Qui plantat, et qui rigat, unum sunt.</i> Item<span class =
"tag">2</span>: <i>Qui adhaeret domino, unus spiritus est.</i> Quam
Arianorum interpretationem etiam christiani theologi probant.</p>

<div class = "footnote">
<b>1.</b> Joh. 17, 20&nbsp;sq.&nbsp;
<b>2.</b>&nbsp;1 Corinth. 6,&nbsp;17.</div>

<p>
SENAMUS: At Hilarius nos ipsos cum Christo unum et idem esse affirmat,
non tantum adoptione et consensu, sed etiam naturâ.</p>

<p>
CURTIUS: Ea sententia omnium judicio repudiatur, omnes enim Dii essemus
et impeccabiles, si ejusdem naturae et essentiae cum Christo.</p>

<p>
CORONAEUS: Id quidem plerique arbitrantur fieri assumtione corporis
<span class = "pagenum">268</span>
Christi sacramenti ope, cum ejus caro et sanguis cum nostra miscetur,
mens etiam ejus et divinitas credentibus communicatur<span class =
"tag">1</span>.</p>

<div class = "footnote">
<b>1.</b> Erasmus paraphr. in Lucam.</div>

<p>
TORALBA: Non capio, quaenam unio creatoris cum creatura fieri possit,
cum Dei natura simplex et incorporea sit, non multa nec multiplex nec
mutabilis. Quid si multiplex non sit, quomodo triplex erit? Nam quicquid
cadit in naturam, scindi necesse est. Aut enim, inquit Evagrius, natura
patris, filii et spiritus sancti simplex est aut composita; non hoc,
illud igitur. Si simplex, numen etiam expers&nbsp;est.</p>

<p>
CORONAEUS: Nemo Deum triplicem esse putat, trinum quidem in unitate et
unum in trinitate fatemur, triplicem aut duplicem negamus.</p>

<p>
TORALBA: Si trinitas est in divinitate, pluralitas est in deitate,
numeralis enim distinctio, non essentialis, quia posito binario, non
sequitur ternarius. Quare distinctio numeralis, cum ab unitate
receditur, efficit deitatis divisionem, et compositio numerosa corrumpit
simplicitatem deitatis. Illud etiam absurdius sequitur, quod Dei
potestas, quae est infinita, solvitur ac debilitatur numerali divisione.
Nam vis ac potestas cujusque rei eo major est, quo magis unita in sese,
et eo debilior, quo longius ab illa unione simplicissima discedit. Quare
cum sola unitas sit omnipotens, nec quicquam simpliciter aut absolute
unum sit praeter Deum, sequitur trinitatem non esse omnipotentem.</p>

<p>
CURTIUS: Numerus non refertur ad essentiam, sed ad hypostasin
personarum, nec dividitur essentia divina propter hypostaseos personae
cujusque divisionem.</p>

<p>
SALOMO: Si Deus trinus esset, cur Moses coacta populi concione orationem
sic auspicatur: <i>Audi Israël, Deus noster Deus unus est!</i><span
class = "tag">1</span> Cur in re tanti ponderis et momenti omisisset
epitheton illud tam necessarium <i>trinus et unus</i>? At ne quis
dubitaret, ut prospiciebat futurum, litteras grandiores in extremo primi
ac postremi verbi apposuit, contra scribendi usum, hoc enim unde nisi ut
planum faceret omnibus, nec infinitos esse Deos, nec plures uno esse
posse, in quem nullus numerus cadat.</p>

<div class = "footnote">
<b>1.</b> Deuter. 6,&nbsp;4.</div>

<p>
CURTIUS: Argumenta, quae a negantibus ducuntur, fere sunt captiosa, non
dixit: est trinus, ergo non est trinus, nihil ex eo sequitur.</p>

<p>
TORALBA: Nulla videtur argumenti fallacia, cum<span class =
"tag">1</span> altero posito alterum excludi sit necesse est. Nam qui
dicit <i>Unum</i>, excludit <i>trinum</i>, alioquin contraria simul vera
sunt, unius et ejusdem ratione<span class = "tag">2</span>, scilicet
Deus unus est, Deus non est unus. Illud ab<span class = "tag">3</span>
omnibus theologis christianis usitatum est, Deum efficere non posse, ut
contraria eadem<span class = "tag">4</span> ratione simul vera sint, non
quod ulla sit impotentia Dei, sed quod subjectum incapax sit
affirmationis simul et negationis. Nec illud Plato voluisse videtur
<span class = "pagenum">269</span>
in Parmenide, ubi de Ente et Uno copiosissime disserit, quam ut doceat,
unum illud naturae principium simplicissimum esse, nec praeter unitatem
quicquam admittere posse. Xenophanes item et Melissus, qui libros etiam
de Ente et Uno scripserunt, nihil aliud voluerunt, quam rerum omnium
principium unitatem simplicissimam esse. Eadem Pythagoreorum vox est.
Finis, inquit Jamblichus, totius contemplationis est, attollere mentem a
multitudine ad unitatem: <span title =
"Greek: telos pasês theôrias, tou henos theorêtikon anagein heauton apo plêthous es to hen">τέλος
πάσης θεωρίας, τοῦ ἕνος θεορητικὸν ἀνάγειν ἑαυτὸν ἀπὸ πληθοῦς
ἐς τὸ ἕν</span>. Itaque Academici cum Dei proprium nomen inquirunt,
appellant <span title
= "Greek: to hen, to agathon, to alêthes, to haploun">τὸ ἓν, τὸ ἀγαθὸν,
τὸ ἀλήθες, τὸ ἁπλοῦν</span>, i.e. unum, bonum, verum, simplex, quem
Proelus vocat <span title = "Greek: hen theiôn enadôn hupostatikon">ἓν
θείων ἐνάδων ὑποστατικόν</span>, unum divinarum unitatum
fundamentum.</p>

<div class = "footnote">
<b>1.</b> Alibi: <i>cur</i>.&nbsp;
<b>2.</b>&nbsp;Alibi: <i>rationis</i>.&nbsp;
<b>3.</b>&nbsp;Alius: <i>autem</i>.&nbsp;
<b>4.</b>&nbsp;Alibi: <i>ejusdem</i>.</div>

<p>
CORONAEUS: Nullam video in his enunciatis contradictionem: Deus est
unus, Deus non est unus; quia non ratione ejusdem, primum enim ratione
essentiae, alterum ratione personarum. Nec vero in ipsa ratione
personarum aliud est trinitas, quam unitas, omnipotens, non divisa, non
composita, non numerabilis, sed suapte natura simplicissima. Etiam si
essentiae ratione unus est, ratione personarum trinus.</p>

<p>
TORALBA: Igitur duas <span title =
"Greek: hupostaseis">ὑποστάσεις</span> subesse necesse est,
quoniam de uno et
eodem subjecto dici non potest creator et creatura, mortale et
immortale, sempiternum et fluxum, stabile et caducum, genitum et
ingenitum. Oportet enim motum, nexum, qualitatem, quantitatem, corpus
denique Deo aeterno copulari.</p>

<p>
FRIDERICUS: Non fit unio corporis humani cum natura divina, sed naturae
divinae cum mente humana.</p>

<p>
TORALBA: At fieri non potest, ut quae uni<span class = "tag">1</span>
tertio uniuntur, inter se uniantur, et quae una sunt, eadem inter se
sunt eadem, ex<span class = "tag">2</span> ipsis philosophiae principiis
et decretis. Igitur si divina mens humanae menti unitur, et humana meus
corpori, divinae mentis et corporis eandem unionem fore necesse est. Hoc
absurdum, illud igitur quanquam fleri nullo modo potest, ut mens humana
cum aeterno Deo eat<span class = "tag">3</span> in unum, cui nec mens
humana est <span title = "Greek: homoousios">ὁμοούσιος</span>, ac ne
<span title = "Greek: homoiousios">ὁμοιούσιος</span> quidem, nec
infinita, quanto minus divinam naturam humano corpori misceri
putabimus.</p>

<div class = "footnote">
<b>1.</b> Alibi: <i>una</i>.&nbsp;
<b>2.</b>&nbsp;Additur alibi: <i>se</i>.&nbsp;
<b>3.</b>&nbsp;Alius: <i>coëat</i>.</div>

<p>
SALOMO: Certe Moses Rambam graviore blasphemia putat obligari, qui Deo
corporeum quiddam inesse arbitratur, quam qui colit idola.</p>

<p>
FRIDERICUS: Cur nobis theologos thalmudistas, christianae religionis
eversores, opponis, qui Christo deitatem, Deo rationem, memoriam,
veritatem, quas cum homine quodammodo communes habet, modis omnibus
eripere conantur?</p>

<p>
CURTIUS: Salomonis et Toralbae hunc video scopum esse, ut Dei naturam ac
trinitatis arcana rationibus et argumentis assequantur, fide opus
<span class = "pagenum">270</span>
est: ad ea, quae sola fide nituntur, si rationem aut demonstrationem
adhibeas, nihilo plus efficies, quam si cum ratione insanire velis.
Itaque Plato<span class = "tag">1</span>, vir divinus, cum de Deo
quicquam scribere metueret, quod ab ejus majestate esset alienum, credi
jubet iis, quae a majoribus prodita fuerant, sine ulla demonstratione.
Quod etiam Aristoteles affirmat his verbis: <span title =
"Greek: prosêkei empeirôn kai presbuterôn ê phronimôn tois anapodeiktois phasesi kai doxais ouch hêtton tôn apodeixeôn">προςήκει
ἐμπειρῶν καὶ πρεσβυτέρων ἢ φρονίμων τοῖς
ἀναποδείκτοις<span class = "tag">2</span> φάσεσι καὶ
δόξαις οὐχ ἥττον τῶν ἀποδείξεων</span>. Quare nec probare possum
Eusebii, Galatini, Augustini, Eugubini scripta, e quibus Mornaeus
demonstratioues evangelicas promere conatur. Non enim prospexerunt,
scientiam et fidem, quam infusam appellant, simul stare non<span class =
"tag">3</span> posse.</p>

<div class = "footnote">
<b>1.</b> In Timaeo.&nbsp;
<b>2.</b>&nbsp;Alius: <span title =
"Greek: apodeiktois">ἀποδείκτοις</span>.&nbsp;
<b>3.</b>&nbsp;Alii: <i>nullo modo</i>.</div>

<p>
TORALBA: Valeat illud quidem inter Christianos, sed prospiciendum est,
quid philosophis, quid paganis, quid Epicuraeis, qui fidem infusam aut
evangelium respuunt, responderi possit, ne illis idem objiciatur, quod
olim Julianus imperator Galilaeis, eos scilicet ad omnia argumenta
physica, demonstrationes nihil aliud in ore habuisse praeterquam illud:
<span title = "Greek: pisteuson">πιστεύσον</span>. Praestabilius est
igitur, cum philosophis, quid ratio possit, experiri, quam vadimonium
deseruisse videri. Nam si essentia sive <span title =
"Greek: ousia">ὀυσία</span> illa, quae pater est, filius sit:
idem sibi pater est et filius, idem genitus et ingenitus.</p>

<p>
FRIDERICUS: Unus est ingenitus pater, unus filius ab aeterno tempore
genitus.</p>

<p>
TORALBA: Si non est idem genitum et ingenitum, diversa est patris et
filii substantia.</p>

<p>
FRIDERICUS: Essentia unum et idem, non hypostasi.</p>

<p>
OCTAVIUS: Cur ergo in concilio Toletano decretum est, solum verbum
carnem factum, solum hominem induisse? Nam ex eo sequitur, paternam
essentiam non eandem esse cum essentia filii.</p>

<p>
FRIDERICUS: Illud admonendi sumus, aliam esse hypostasin ab essentia,
quae ab imperitis confusa densissimam hac in disputatione caliginem
pepererunt.</p>

<p>
TORALBA, Si pater genuit Deum, aut se Deum genuit aut alium Denm,
tertium nihil est. At nulla res seipsam gignit, nec sui ipsius causa
esse potest. Ac tametsi Platonici saepius usurpant illa de Deo: <span
title = "Greek: autogonos, autotelês, autogenês, autophuês">αὐτόγονος,
αὐτοτελὴς, αὐτογενὴς, αὐτοφυὴς</span>, nihil tamen aliud significatur,
quam Deum aeternum sua scilicet potentia, natura, majestate, beatitate
contentum, nihil alienis opibus egere. Non autem putandum est, quicquam
a se ipso gigni. Ob id enim Plutarchus Deum antiquissimum esse scribit,
quia sit ingenitus, <span title =
"Greek: presbutaton theon einai, agenneton gar">πρεσβύτατον
θεὸν εἶναι, ἀγέννετον γάρ</span>. Ex quo
sequitur, aeternum id esse non posse, quod genitum sit. Et quidem
Hilarius scribit<span class = "tag">1</span>, id quod nascitur, non
fuisse antequam nasceretur.</p>

<div class = "footnote">
<b>1.</b> Libr. 12 de trinitate.</div>

<p>
<span class = "pagenum">271</span>
CURTIUS: Igitur argumento a contrariis sequitur, id semper fuisse, quod
ab aeterno tempore genitum est, ut de filio credimus.</p>

<p>
TORALBA: Si quid seipsum genuisset aut fecisset, id quod gigneretur et
quod gigneret, imperfectum esset, quoniam oporteret totum non esse, ut
gigneretur a seipso. Si enim esset, non fieret, quia jam esset; si non
existeret, non gigneret, quia non esset. Igitur Deus de se ipso non
genuit filium seipsum. Quo fit, ut alius sit a patre, non relatione
personarum, sed tota substantiae ratione. Quod Christus aperte his
verbis comprobans: <i>Alius est</i>, inquit, <i>qui me misit
pater.</i><span class = "tag">1</span> Quod de homine dici non potest,
qui nondum erat homo, quum mitteretur.</p>

<div class = "footnote">
<b>1.</b> Joh. 5, 23. 12,&nbsp;45.</div>

<p>
FRIDERICUS: Argute quidem et subtiliter, sed utramque argumenti partem
negat Augustinus<span class = "tag">1</span>, negat Lombardus<span class
= "tag">2</span>, et recte: Neque enim sequitur, inquit Scotus<span
class = "tag">3</span>, si sol murem generat, igitur se murem, aut alium
murem a se, sed alium qui est&nbsp;mus.</p>

<div class = "footnote">
<b>1.</b> Libr. 7 de trinit.&nbsp;
<b>2.</b>&nbsp;Libr. 1 dist.&nbsp;4.&nbsp;
<b>3.</b>&nbsp;Libr. 1 dist.&nbsp;4.</div>

<p>
OCTAVIUS: Augustinus igitur sui oblitus est: Pater, inquit, ut haberet
filium de seipso, non minuit se ipsum, sed ita de se alterum generat, ut
totus maneret in se, esset in filio tantus, quantus est solus. Quae
certe implicant contradictionem cum superioribus, quoniam tota natura
dissentanea sunt idem et alterum. Item alibi: Deus cum verbum genuit, id
quod est ipse genuit; Deum autem, inquit
Basilius<span class = "tag">1</span>, <span title =
"Greek: mête par’ heautou, mêta par’ heterou gegonenai">μήτε
παρ᾽ ἑαυτοῦ, μήτε παρ᾽ ἑτέρου
γεγονέναι</span><span class = "tag">2</span>, neque a seipso, neque ab
alio gigni.</p>

<div class = "footnote">
<b>1.</b> In symb. libr. contra Eunom.&nbsp;
<b>2.</b>&nbsp;Alii: <span title =
"Greek: genesthai">γένεσθαι</span>.</div>

<p>
FRIDERICUS: In eo ipso Lombardus Augustinum refellit, ubi substantiam
Dei filium scribit genuisse. Aut filius, inquit Lombardus, de substantia
patris, aut de nihilo conditus est; non hoc, ergo illud, aut omnino
alius est Deus.</p>

<p>
OCTAVIUS: Lombardus huic argumento subjicit haec verba<span class =
"tag">1</span>: Vehementer nos ista movent, quae quomodo intelliguntur,
mallem ex aliis audire, quam tradere. Alterutrum tamen confiteri necesse
est: Si de substantia patris filium genitum dicamus, erit idem Deus aut
alius Deus, et utrumque absurdum est. Neque vero sunt duae filiationes,
ut theologorum verbis utamur, sed una filiatio Dei aeterni, tum ad Deum
filium, tum ad hominem. Itaque posteriores theologi Lombardum refellunt,
quod negavit substantiam a substantia gigni, cum veteres theologi sic
sentiant: Pater, inquit Tertullianus, tota substantia est, filius autem
derivatio totius et portio.</p>

<div class = "footnote">
<b>1.</b> Libr. 3 dist.&nbsp;8.</div>

<p>
TORALBA: Nihil a Deo tam alienum, quam partem ei tribuere aut detrahere
portionem, cum sua natura nullas partes habere possit, alioquin corpus
esset et quidem dividuum, contra quod superius demonstratum est.
Absurditas autem veri et falsi certissimus est judex<span class =
"tag">1</span>, cum eo
<span class = "pagenum">272</span>
deducimur, ut quod per naturam fieri non possit, confiteri, aut de
suspecta sententia decedere cogamur.</p>

<div class = "footnote">
<b>1.</b> Alii: <i>index</i>.</div>

<p>
CORONAEUS: Igitur omnia quae fiunt praeter naturae cursum ac tenorem,
quae multa sunt, a Toralba superius allata, etiam absurda videri
oportet.</p>

<p>
TORALBA: Multa quidem non ordinario aut consueto naturae cursu feruntur,
non tamen pugnant cum natura divina.</p>

<p>
CURTIUS: Cum nihil proprie et apposite de Deo dici possit, sed omnia
commode negari, frustra his enunciatis utitur Toralba, Deus est
substantia, quia Deus nullis accidentibus subjungitur et substat, quod
substantiae maxime proprium.</p>

<p>
TORALBA: Pater essentiae nomen est, aut actus, si actus, profecto filius
creatus est, si essentiae nomen est, filius tota substantia alius est
patre.</p>

<p>
CURTIUS: Aliud argumentum est Aëtii, cui tametsi Basilius<span class =
"tag">1</span> non respondeat, utrumque tamen inficiatione subvertitur,
quia patris vox relationem tantum significat.</p>

<div class = "footnote">
<b>1.</b> Orat.&nbsp;V.</div>

<p>
OCTAVIUS: Scribit Epiphanius, Aëtium trecenta argumenta collegisse
contra Christi deitatem, quae partim extant, vix ullum tamen est
efficacius eo, quo a junioribus adversus Hilarium et Athanasium
concluditur<span class = "tag">1</span>. Cum enim Deum Deo genitum,
lumen de lumine acceptum dicerent: Christus, inquit, ex sese Deus est,
non ex alio. Nam si habet ab alio<span class = "tag">2</span>, ut Deus
sit, Deus esse nequit. Cui argumento non video, quid responderi
possit.</p>

<div class = "footnote">
<b>1.</b> Hilarius l. 6 de trin. Athanasius in symb.&nbsp;
<b>2.</b>&nbsp;Alibi: <i>uno</i>.</div>

<p>
FRIDERICUS: Superius dictum est, non alium esse Deum, qui a patre
genitus est. Neque enim in divinitate pater causa efficiens est filii,
sed causa essentiae quae ab efficiente plurimum aufert<span class =
"tag">1</span>.</p>

<div class = "footnote">
<b>1.</b> Damasc. l. 4 phys.</div>

<p>
TORALBA: Si Christus est Dei filius, est ejusdem essentiae, aliquando
genitum esse oportet; si genitus est aliquando, fuit tempus illud, quo
nondum erat, quod quidem originem ac tempus principii habuisse
declarat.</p>

<p>
CORONAEUS: Hoc argumentum Augustinus<span class = "tag">1</span> et
Hilarius<span class = "tag">2</span> sic diluunt, ut patrem agnoscant,
aeternum sine auctore, filium etiam aeternum, sed non sine autore, ut
calor ab igne, lux a sole. Christus, inquit Tertullianus<span class =
"tag">3</span>, a patre prodiit, ut radius a sole, rivus ex fonte,
frutex e semine.</p>

<div class = "footnote">
<b>1.</b> L. 1 de trin.&nbsp;
<b>2.</b>&nbsp;L. 12 de trin.&nbsp;
<b>3.</b>&nbsp;Adv. Praxeam.</div>

<p>
TORALBA: Effectio saepe cum causa concurrit, ut lux ipsa, nec prior est
nec posterior sole, sed nunquam sunt eadem, cum sol sit substantia, lux
autem accidens, quod de patre et filio dici nullo modo potest. Nam si
quid nascitur ut sit, tempus antecedere oportet, quo nondum erat. Ex quo
sequitur, filium aut nondum fuisse genitum, aut si genitus est, aeternum
non esse<span class = "tag">1</span>.</p>

<div class = "footnote">
<b>1.</b> Alii: <i>esse non posse</i>.</div>

<p>
<span class = "pagenum">273</span>
FRIDERICUS: Jam diximus patrem esse causam essentialem filii et
principii, ut Augustinus, Hilarius, Gregorius Nazianzenus, Basilius
confitentur, sed patrem aeternum aeternae cujusdam effectionis. Nec
video, cur in eo haerere debeamus.</p>

<p>
OCTAVIUS: Cur ergo magister sententiarum ita haesit, ut exclamet hunc in
modum: Hoc humanum sensum excedit et intelligentiam mundi, quae non
capit ratio.</p>

<p>
TORALBA: Imo ratio, quae divina lux est, uniuscujusque menti insita,
videt, sentit, judicat, quod<span class = "tag">1</span> rectum, quod
pravum, quod verum, quod falsum.</p>

<div class = "footnote">
<b>1.</b> Alius: <i>quid ... quid ... quid ... quid</i>.</div>

<p>
FRIDERICUS: Ita quidem eas res, quarum capax est. Sed Deus aeternus ac
infinitus humanae mentis gurgustio capi nequit, quia impervestigabilis,
divinissimus, supremus, i.e., ut elegantioribus Theophrasti verbis
utamur, <span title =
"Greek: anaisthêtos, theiotatos, huperbatos">ἀναισθητὸς, θειότατος,
ὑπερβατός</span>.</p>

<p>
SALOMO: Illic<span class = "tag">1</span> agit Theophrastus de Deo, hic
autem agitur de homine Jesu, neque enim pro argumento sumendum id, quod
concludendum est, nempe<span class = "tag">2</span> Jesum esse Deum. Nam
Deus non obscure aut ambigue, sed sua voce declarans, quis esset:
<i>Ante me</i>, inquit, <i>non est Deus et post me non erit.</i> Item:
<i>Ego primus exstiti et postremus ero.</i><span class = "tag">3</span>
At christiani theologi confitentur<span class = "tag">4</span>, personam
creatam esse et antequam hominem induisset in utero foeminae, personam
habuisse filii, quis dubitet, an filius sit creatura? Non igitur
creator, non Deus.</p>

<div class = "footnote">
<b>1.</b> Alius: <i>Illis</i>.&nbsp;
<b>2.</b>&nbsp;Alius: <i>scilicet</i>.&nbsp;
<b>3.</b>&nbsp;Jes. 48,&nbsp;12.&nbsp;
<b>4.</b>&nbsp;Scotus l. 1. dist.&nbsp;IV.</div>

<p>
OCTAVIUS: Magister sententiarum<span class = "tag">1</span> negat,
personam filii constare ex Deo et homine, ut ex partibus; deinde
subjicit<span class = "tag">2</span>: Inexplicabilis est istius unionis
ratio, negat tamen utramque naturam misceri, et idololatriam vocat
adorare corpus et animam Christi, quoniam, inquit, corpus et anima
Christi creaturae sunt. Eadem est Philippi Melanchthonis<span class =
"tag">3</span> sententia.</p>

<div class = "footnote">
<b>1.</b> Lib. II. dist.&nbsp;9.&nbsp;
<b>2.</b>&nbsp;Libr. III. dist.&nbsp;90.&nbsp;
<b>3.</b>&nbsp;Contra Stancarum.</div>

<p>
CURTIUS: Uterque recte, quoniam Ephesina Synodus decrevit, Christum una
<span title = "Greek: latreia">λατρείᾳ</span><span class =
"tag">1</span> colendum esse.</p>

<div class = "footnote">
<b>1.</b> Alii: <i>latria</i>.</div>

<p>
OCTAVIUS: Si non est confusa utraque natura unione hypostatica in
Christo, non debuit cultus confundi, ut cum creatore creatura misceretur
ac simul coleretur, cum sacrilegio proximum sit, putare patrem et filium
singularem Deum esse, ut inquit Hilarius, in patre et filio duos credere
impium, ac tertium nihil&nbsp;est.</p>

<p>
FRIDERICUS: Si quis est, qui subtilius ista exquirat, nec tamen penitus
intelligat, cogitet ea, etiamsi<span class = "tag">1</span> certissimis
demonstrationibus nitantur, saepius tamen percipi non posse. <span title
= "Greek: Antichthonas">Ἀντίχθονας</span><span class = "tag">2</span>
esse omnes theologi et
<span class = "pagenum">274</span>
philosophi praeter Augustinum et Lactantium confitentur, idque tum
perspicua minimaque dubia demonstratione, tum etiam experientia diuturna
exploratissimum, nemo tamen id cogitatione persequi potest, ut Moses
Rambam<span class = "tag">3</span> acutissimus philosophus confitetur,
ut mirum videri non debeat, si Lactantius et Augustinus astrologos ut
imperitos et insanos irriserint, qui ista crederent. Quin etiam
Augustini autoritate adacti<span class = "tag">4</span> plerique
theologi haereticos esse judicarunt, qui <span title =
"Greek: antichthonas">ἀντίχθονας</span> esse arbitrarentur.
Inter quos quidem
Vigilius quidam episcopus Salisburgensis a pontifice maximo quasi
haereticus damnatus est, quod ita sentiret A.C. 745<span class =
"tag">5</span>. Quanto minus igitur divinae naturae unionem cum humana
percipiemus. Itaque Hilarius ipse, eloquentia atque eruditione
clarissimus: Extra sermonem est, inquit<span class = "tag">6</span>,
quod exigitur, extra sensum non enunciatur, non attingitur, non tenetur.
Idem paulo post<span class = "tag">7</span>: Mihi in sensu labes est, in
intelligentia stupor, in sermone silentium. Idem, Deum ex uno, non
portione, non sectione, non diminutione, non derivatione, non
protensione, sed incomprehensibili modo esse. Quid Justinus Martyr?
Unitas in trinitate et trinitas in unitate nascitur<span class =
"tag">8</span>, id quomodo sit<span class = "tag">9</span>, nec alios
scrutari velim, nec ipse mihi satisfacere possum, cum arcanos sermones
sordida lingua enunciare nefas existimem. Si igitur tantos ac tales
viros piget, rem omnium sacratissimam vel primoribus attingere digitis,
quid nobis faciendum putemus?<span class = "tag">10</span></p>

<div class = "footnote">
<b>1.</b> Alii: <i>etiam quae ... nituntur</i>.&nbsp;
<b>2.</b>&nbsp;Alii: <i>Antichtonas</i>.&nbsp;
<b>3.</b>&nbsp;In ep. contra astrologos.&nbsp;
<b>4.</b>&nbsp;Alius: <i>adducti</i>.&nbsp;
<b>5.</b>&nbsp;Aventinus annal. l.&nbsp;III.&nbsp;
<b>6.</b>&nbsp;Libro I. de trin.&nbsp;
<b>7.</b>&nbsp;Libro VI.&nbsp;cod.&nbsp;
<b>8.</b>&nbsp;Alibi: <i>nescitur</i>.&nbsp;
<b>9.</b>&nbsp;Alius: <i>fiat</i>.&nbsp;
<b>10.</b>&nbsp;Alius: <i>putamus</i>.</div>

<p>
OCTAVIUS: Non scio atque haud miror<span class = "tag">1</span>, an
major obscuritas sit de spiritu sancto, quem Athanasius<span class =
"tag">2</span> et Chrysostomus<span class = "tag">3</span> a patre et
filio procedere scripserunt, cum tamen in conciliis Graecis anathematis
poena sit ei, qui hoc crediderit. Et quidem Damascenus: Spiritum sanctum
inquit, a patre procedere, in filio quiescere dicimus. Quam opinionem
cum inter discrepantium varietatem Johannes agnomento Scotus conciliare
nequiret: Quis, inquit, Damascenum, Basilium, Gregorium Nazianzenum,
Gregorium theologum, Justinum Martyrem, Cyrillum haereseos damnaret?
Quis etiam Hieronymum, Augustinum, Hilarium, Ambrosium, Latinos omnes
erroris coargueret? Alterutros tamen aut etiam utrosque insigniter labi
ac decipi necesse&nbsp;est.</p>

<div class = "footnote">
<b>1.</b> Alius: <i>Non miror atque haud scio</i>.&nbsp;
<b>2.</b>&nbsp;In symb.&nbsp;
<b>3.</b>&nbsp;In epistolam ad Corinth. cp.&nbsp;12.</div>

<p>
FRIDERICUS<span class = "tag">1</span>: Ecclesia occidentalis catholica,
symbolum Athanasii secuta, spiritum sanctum ab utroque prodire
confitetur. Quia nec genitus est, inquit Augustinus, nec ingenitus, nec
sint duo filii, si genitus, aut duo patres, si ingenitus, et
consequenter duo principia<span class = "tag">2</span>, duo sunt
innascibiles, ut eorum verbis utamur.</p>

<div class = "footnote">
<b>1.</b> Alibi: CORONAEUS.&nbsp;
<b>2.</b>&nbsp;Addit alius: <i>si</i>.</div>

<p>
OCTAVIUS: At magister sententiarum hanc Augustini sententiam sic
<span class = "pagenum">275</span>
refutans: Quis, inquit, hoc explicare potest? Nam si ingenitus est,
spiritus erit sine principio, ac duo principia futura sunt; si genitus,
erunt duo filii et inter se fratres; si ex filio genitus, jam nepos ex
filio patri futurus&nbsp;est.</p>

<p>
FRIDERICUS: Ut ergo ambiguitas illa dilueretur, Latini commodius ab
utroque spiritum producere tradunt.</p>

<p>
TORALBA: Processio illa spiritus a filio, qui patrem habet autorem et
generis principem, valde dissimilis est et inaequalis ei quae a patre,
qui nullum habet auctorem. Sed cur potius processio spiritus quam
generatio<span class = "tag">1</span>, aut cur potius generatio filii,
quam processio, cum trium sit una et eadem essentia? Profecto consimiles
sunt illae Scoti<span class = "tag">2</span> argutiae, cum patrem et
filium scribit unum spiratorem, non tamen unum spirantem, sed duos
spirantes.</p>

<div class = "footnote">
<b>1.</b> Desunt alibi quatuor haec antecedentia verba.&nbsp;
<b>2.</b>&nbsp;Libr. I. sententiar. dist.&nbsp;12.</div>

<p>
CORONAEUS: Ad haec utcunque<span class = "tag">1</span> intelligenda
patefacit aditum Hilarius, cum trinitatem soli, radio, luci
comparavit.</p>

<div class = "footnote">
<b>1.</b> Alibi: <i>utrumque</i> vel: <i>utraque</i>.</div>

<p>
TORALBA: Nullo modo rei propositae congruit illa comparatio, cum radius
et lux ipsa sunt accidentia, sol vero corpus, substantia constans, at
illi <span title = "Greek: homoousious">ὁμοουσίους</span> ajunt tres
personas. Praeterea Deo nihil accedere aut decedere potest. Denique si
gigni, sive procedere, sive derivari filium et spiritum sanctum a patre
dicamus, infinitum ab infinito manare confitendum erit, quae absurditas
est omnium maxima<span class = "tag">1</span>. Cum enim quaeritur, cur
Deus Deum facere non possit, nihil aliud responderi potest, quam
infinitum ab infinito decerpi non posse. Itaque laudatur Anselmus, qui
rogatus a discipulo, cur hominem impeccabilem Deus non fecisset:
Quoniam, inquit, Deum facere non potuit<span class = "tag">2</span>. Ex
quo sequitur, absurdum esse illud enunciatum: „Deus factus est homo“,
quia Deus in hominem mutaretur et homo in Deum, utrobique enim est actio
et passio. Jam vero inexplicabilis est talium enunciatorum complexio,
deitas sive aeternitas est ingenita quatenus pater, genita vero quatenus
filius, nec genita nec ingenita quatenus spiritus sanctus, quae de una
et eadem essentia nullo modo dici potest.</p>

<div class = "footnote">
<b>1.</b> Aristoteles l. II. phys.&nbsp;
<b>2.</b>&nbsp;Scotus l. III Sentent. dist.&nbsp;7.</div>

<p>
CORONAEUS: Si res inter se comparatae usquequaque convenirent, non esset
rerum similitudo, sed res ipsa. Quare Basilius<span class =
"tag">1</span> aliter atque Hilarius tribus solibus trinitatem comparat,
ut a re ipsa propius abesset.</p>

<div class = "footnote">
<b>1.</b> Ep. 15. contra Eunomium.</div>

<p>
OCTAVIUS: At Hieronymus<span class = "tag">1</span> sacrilegium vocat,
tres in Deo substantias collocare, cum tamen nihil apud Hilarium<span
class = "tag">2</span> frequentius reperiatur, quod juniores theologi
mirantur. Quin etiam Hilarius<span class = "tag">3</span>, cum
scripsisset aeternitatem esse in patre, reprehensus est a junioribus.
An, inquit ille, hoc ab Hilario dictum est, ut Christo eripiat
deitatem?<span class = "tag">4</span>.</p>

<div class = "footnote">
<b>1.</b> Ad Damascenum.&nbsp;
<b>2.</b>&nbsp;Libr. de trin.&nbsp;
<b>3.</b>&nbsp;In harmonia c. XIII.&nbsp;
<b>4.</b>&nbsp;Calvin. l. 1. institut. cp.&nbsp;13.</div>

<p>
FRIDERICUS: Hoc Hilarium noluisse testatur ipsa repetitio frequens
<span class = "pagenum">276</span>
in ejus scriptis, Christum esse Deum, sed Graeci commodius ad personarum
distinctionem verbo hypostaseos utuntur.</p>

<p>
OCTAVIUS: At Hieronymus in voce hypostaseos venenum<span class =
"tag">1</span> latere suspicatur. Et quidem Paulus alio sensu videtur
uti hac voce, ubi spiritum sanctura appellat characterem hypostaseos
patris.</p>

<div class = "footnote">
<b>1.</b> Alii: <i>vere unum</i>.</div>

<p>
TORALBA: Hypostasis est accidens aut substantia, tertium nihil est, et
Deo nihil accedere potest, igitur substantiam esse oportet. Sin
hypostasin pro essentia accipiamus, tres erunt essentiae aut tres
substantiae in Deo, quia unicuique personae suam hypostasin singularem
tribuunt.</p>

<p>
CURTIUS: Essentiae verbo accidens aut substantia significatur, neque
enim scholastici hoc enunciatum: „filius est de patris essentia“,
perinde accipiunt ac illud: „est de patris substantia“, quia hoc modo
filius patri consubstantialis exprimitur, illo non item. Hypostasis
autem personis tribuitur, ne tres in unam et eandem confusae videantur,
cum sit quaedam cujusque personae proprietas, alteri non
communicabilis.</p>

<p>
OCTAVIUS: Cur igitur primo capite confessionis Augustanae vox personae
ullam partem aut qualitatem significare negatur, sed id quod proprie
subsistit? Nam proprietas personarum est ea, ut pater a se ipso
potestatem habeat, non ab alio, ut voluit Augustinus<span class =
"tag">1</span>; filius vero non a se ipso, sed a patre. Idem quoque
tradit, patrem sine principio, sine auctore, filium vero non sine
principio, sed a patre essentiam habere. Quis autem serio putet, hunc
Deum esse, qui ortus sui principium, essentiam, potestatem alteri ferat
acceptam? Ac ne quis illud Augustino aliud cogitanti excidisse
arbitraretur, apertius repetens<span class = "tag">2</span>: Pater,
inquit, a nullo habet, ut Deus sit, filius autem, ut Deus sit, habet a
patre. Idem quoque Basilius scribit<span class = "tag">3</span>.</p>

<div class = "footnote">
<b>1.</b> Libro III. de trin. c.&nbsp;12.&nbsp;
<b>2.</b>&nbsp;Ep.&nbsp;66.&nbsp;
<b>3.</b>&nbsp;Epist. 15. cont. Eunom.</div>

<p>
TORALBA: Si filius originis suae primordia patri debet, aeternus esse
non potest. Nam si pater genuit filium, gignendi finem simul fecit aut
semper gignit (ut videtur iis, qui ad Christum referunt haec verba<span
class = "tag">1</span>: <i>Ego hodie genui te</i>), imperfecta semper
est filii generatio. Sin gignere desiit, etiam aliquando coepit; si
coepit gigni filius, non est aeternus, non est infinitus, non est
Deus.</p>

<div class = "footnote">
<b>1.</b> Psalm 2, 7. cf. Actor. 13, 23 et 33. Hebr. 1, 5. 5,&nbsp;5.</div>

<p>
CORONAEUS: Eodem revolvimur, illud enim cogitandum, non tres aeternos,
non tres infinitos, non tres Deos, sed unum Deum aeternum, infinitum,
personarum tamen varietate distingui, ac proprium quoddam personae
cuique convenire<span class = "tag">1</span>, ut cum Lombardus negat,
spiritum principium esse, nisi ad creaturas.</p>

<div class = "footnote">
<b>1.</b> Alii: <i>convenitur</i>.</div>

<p>
SALOMO: Igitur ante annorum sex millia spiritus sancti nullo modo
principium erat, cum nihil adhuc creatum existeret. Atque ob id
Macedoniani
<span class = "pagenum">277</span>
spiritum creaturam appellabant, quem<span class = "tag">1</span>
Christiani ex symbolo<span class = "tag">2</span> Deo coaeternum et Deum
asseverant.</p>

<div class = "footnote">
<b>1.</b> Addit alius: <i>tamen</i>.&nbsp;
<b>2.</b>&nbsp;Symb. Athanas.</div>

<p>
FRIDERICUS: Haec verba magistri sententiarum ad relationem et
nominationem personarum, non ad essentiam referuntur.</p>

<p>
OCTAVIUS: Si spiritus habeat a patre et filio principium, cur
Athanasius, Chrysostomus<span class = "tag">1</span>, Augustinus<span
class = "tag">2</span> tres esse coaequales et coaeternos affirmant?</p>

<div class = "footnote">
<b>1.</b> Ep. 1. ad Corinth. cp.&nbsp;12.&nbsp;
<b>2.</b>&nbsp;Lib. V. de trin.</div>

<p>
CURTIUS: Recte illi quidem propter essentiam coaeternam, personarum vero
relatione pater filio natura prior dicitur ac major, quo pertinet illud:
<i>Pater major me est.</i><span class = "tag">1</span></p>

<div class = "footnote">
<b>1.</b> Joh. 14,&nbsp;28.</div>

<p>
SALOMO: Imo spiritum patre et filio superiorem faciunt Matthaeus,
Marcus, Lucas<span class = "tag">1</span>, qui quae peccantur in patrem
et filium, ignosci affirmant, quae vero peccantur in spiritum sanctum,
ignosci negant. At cum Moses Deum placare conaretur, aut se de libro
vitae deleri<span class = "tag">2</span>, en divina vox ad illum: <i>Qui
peccaverit in me</i>, inquit<span class = "tag">3</span><ins class =
"correction" title = "comma missing in original">, </ins><i>hunc ego de
libro vitae delebo.</i> An filium et spiritum sanctum, si patri aequales
essent, praetermissurus fuisset? Nullum etiam trinitatis argumentum
exstat in lege divina, at ne in prophetis quidem vestigium ullum.</p>

<div class = "footnote">
<b>1.</b> Matth. 12, 31 sq. Marc. 3, 29. Luc. 12.&nbsp;10.&nbsp;
<b>2.</b>&nbsp;Ita omnes; unus codex legit: <i>ut se deleret</i>.&nbsp;
<b>3.</b>&nbsp;Psalm. 69,&nbsp;29.</div>

<p>
CURTIUS: Quid ais, Salomo! An non<span class = "tag">1</span> ullum
caput, ulla pagina antiqui foederis prophetarum, ubi non aliud
sacrosanctae trinitatis vestigium compareat?<span class =
"tag">2</span></p>

<div class = "footnote">
<b>1.</b> Alii: <i>est</i>.&nbsp;
<b>2.</b>&nbsp;Alii: <i>comperiatur</i>.</div>

<p>
OCTAVIUS: Certe Martinus Lutherus, cum multa de supplicationibus
Romanis, tum vero carmen hoc vulgatum delere non dubitavit: <i>sancta
trinitas, unus Deus, miserere nobis!</i> quia trinitas Deus esse non
potest, cum sit foeminea vox, secundae intentionis, ut dialectici, vel
collegii, ut juris consulti loquuntur<span class = "tag">1</span>, qui
collegium de tribus personis definiunt; at nec in ullum collegam
conveniunt, quae de toto collegio dicuntur. Itaque Origenes, quem
Hieronymus magistrum ecclesiarum appellat, trinitatis verbum supra modum
execratur, ac <span title = "Greek: trionumôn">τριονύμων</span> sectam
supra modum acerbissime insectatur<span class = "tag">2</span>. Quin
etiam Rufinus ejus interpres scribit, multa, quae ab Origene contra
trinitatem scripta fuerant, a se correcta fuisse. Sed cum bona Rufini
venia dictum sit, non decuit interpretem correctoris officio fungi, nec
mirum videatur, si Origenes<span class = "tag">3</span> corruptus eadem
quae Athanasius interdum scribere et vocem <span title =
"Greek: homoousios">ὁμοούσιος</span>,
quae nondum exaudita erat, usurpare de
filio videatur. Eadem licentia Cypriani epistolis suppositus est
Tertulliani liber de trinitate, ut monuit Rufinus<span class =
"tag">4</span>.</p>

<div class = "footnote">
<b>1.</b> Leg. Neratius de V.&nbsp;S.&nbsp;
<b>2.</b>&nbsp;Prologo libri <span title = "Greek: peri archôn">περὶ
ἀρχῶν</span>.&nbsp;
<b>3.</b>&nbsp;Cap. 11 et 12 in libr. Numerorum.&nbsp;
<b>4.</b>&nbsp;In Apolog. Origenis.</div>

<p>
CORONAEUS: Tametsi verbum trinitatis sive triadis in sanctis litteris
<span class = "pagenum">278</span>
inusitatum videamus<span class = "tag">1</span>, nihilominus baptismum
fieri oportere legimus in nomine patris, filii et spiritus sancti, et
quidem proximus apostolis Justinus Martyr librum scripsit <span title =
"Greek: peri hagiou kai homoousiou triados">περὶ ἁγίου καὶ ὁμοουσίου
τριάδος</span>.</p>

<div class = "footnote">
<b>1.</b> Alius: <i>videmus</i>.</div>

<p>
OCTAVIUS: Libellum hunc esse supposititium, ratio perspicua temporum
convincit. Floruit enim M. Aurelio principe, cui apologiam nuncupavit.
At in quaestionibus CXXIV ad orthodoxos libri illius quaerit auctor, cur
eversa et fracta sit superstitio paganorum, cum tamen aetate Justini
maxime floreret. Verbum autem <span title =
"Greek: homoousios">ὁμοούσιος</span>
primum sub Constantino principe usurpare
coeperunt, ducentis circiter annis post aetatem Justini. Eadem licentia
prodiit in vulgus missa D. Jacobi Graece scripta, in qua sanctae
trinitatis, apostolorum, confessorum, virginum ordines ac voces saepius
ingeruntur, cum tamen is Jacobus excepto Stephano primus martyrium
passus sit. Consimilis est missa Chrysostomi, in qua Chrysostomus ad
Chrysostomum preces fundit<span class = "tag">1</span>, quo quid
ineptius?</p>

<div class = "footnote">
<b>1.</b> In fine missae Graece expressae.</div>

<p>
CORONAEUS: Eodem igitur morbo omnes omnium libri laborarent! Sed ne
videar Testamenti Novi tabulis aut interpretibus niti, aut theologis,
permulta in veteribus tabulis sacrosanctae trinitatis mysteria latent.
Et quae ab aliis<span class = "tag">1</span> copiose perscripta,
levissime attingam, ut illud Deuteronomii<span class = "tag">2</span>:
<i>Quae gens est, quae audiverit vocem Deorum viventium</i> i.e. <span
title = "Hebrew: Elohim hachaim">אלהים החיים</span>, ubi plurali verbo
Deum unum significat. Item illud Josuae<span class = "tag">3</span>;
<span title = "Hebrew: Elohim kdoshim">אלהים קדשים</span> i.e. Dii
sancti, pro Deus sanctus. Item<span class = "tag">4</span>: <i>Si domini
ego, ubi est timor meus?</i> Item<span class = "tag">5</span>:
<i>Faciamus homines ad imaginem nostram.</i> Et paulo post: <i>Faciemus
adjutorium simile sibi.</i></p>

<div class = "footnote">
<b>1.</b> Petrus Galatinus. Augustinus Eugubinus c,&nbsp;5.&nbsp;
<b>2.</b>&nbsp;Deuter. 5,&nbsp;24.&nbsp;
<b>3.</b>&nbsp;Josuae 24,&nbsp;19.&nbsp;
<b>4.</b>&nbsp;Maleach. 1,&nbsp;6.&nbsp;
<b>5.</b>&nbsp;Genes. 1, 26. 2,&nbsp;18.</div>

<p>
SALOMO: Vox <span title = "Hebrew: Elohim">אלהים</span> pro <span title
= "Hebrew: Eloha">אלוֹה</span> saepissime usurpatur. Sed Chaldaeus
interpres Jonathas, quoties ad Deum unum refertur, fere singulari verbo
explicat, ut apud Malachiam usus est voce chaldaea <span title =
"Hebrew: ravod (for כבוך ‘kavod’?)">רבוך</span>, ut planum sit, nusquam
de trinitate cogitasse prophetam. Id enim: <i>Faciamus hominem</i>, ad
angelos conversio est. Hos enim<span class = "tag">1</span> humanae
creationis ministros placuit adhiberi, ut elementis et elementariis
rebus ad hominem confirmandum necessariis uterentur, quibus natura
divina vacat.</p>

<div class = "footnote">
<b>1.</b> Alibi: <i>quos</i>.</div>

<p>
CURTIUS: Cur igitur in convalle Mamre tres apparuerunt Abrahamo, tamen
sermo est unius ad unum?</p>

<p>
SALOMO: Illud est arcanum; Deus enim sedere dicitur inter vel super
Cherubim, quoniam duorum angelorum, qui proxime ab ejus majestate
obstant, officiis ac ministeriis orbem moderatur, quod Zacharias<span
class = "tag">1</span> eleganti visione declarat. Unde vetus illud de
Abrahamo jactatur: Tres vidit et unum adoravit. Quo ex loco omnia, quae
de Deo plurali voce enunciantur, explicari facile possunt.</p>

<div class = "footnote">
<b>1.</b> Zach. 4, 1&nbsp;seq.</div>

<p>
<span class = "pagenum">279</span>
FRIDERICUS: Cur igitur Rabbi Simeon Johai filius in libro Zohar, quem
arcanorum thesaurum vocant, haec verba: <i>Audi Israel, Deus dominus
noster Deus unus est!</i> trinitatis significare mysterium affirmat?
Nomen enim <span title = "Hebrew: Elohim">אלהים</span> filio tribuit,
nomen <span title = "Hebrew: YHWH">יהוה</span> geminatum patris et
spiritus sancti.</p>

<p>
SALOMO: Locus hic a Galatino et junioribus decerptus et laceratus
quibusdam praebuit occasionem, ut filii et spiritus sancti voces
subjicerentur. Cur enim sanctissimum<span class = "tag">1</span> nomen
<span title = "Hebrew: YHWH">יהוה</span> spiritui, non filio, qui
dignitate praestat, tribueretur, aut cur locus ille veteribus tabulis,
quo Dei natura simplicissimae unitatis declaratur, trium Deorum sive
personarum adjunctione conturbaretur?</p>

<div class = "footnote">
<b>1.</b> Alius: <i>sacratissimum</i>.</div>

<p>
CURTIUS: Illud tamen a Jesaia, ter vocem illam <span title =
"Hebrew: kadosh">קָדֹש</span>
repetente, confirmatur: Sanctus, sanctus, sanctus.
Item psaltes lyricus <span title = "Hebrew: YHWH">יהוה</span>,
<span title = "Hebrew: Elohim">אלהים</span>,
<span title = "Hebrew: El">אל</span> i.e. Deus,
Deus varietate vocum apud Ebraeos idem prope
significantium. Item alibi<span class = "tag">1</span>: Benedicat nos
Deus, Deus noster, benedicat nos Deus! quid aliud quam sacrosanctae
trinitatis mysterium est? Quin etiam ab Aegyptiis veteribus principium
rerum appellantibus triplex erat repetitio, ut Damascenus Platonicus
scribit.</p>

<div class = "footnote">
<b>1.</b> Psalm. 67, 7&nbsp;sq.</div>

<p>
SALOMO: Oportuisset igitur sextilitatem<span class = "tag">1</span>,
quam trinitatem colere, quia praeter tria illa Sanctus, sanctus, sanctus
sequuntur quoque tria Dei nomina: Deus, dominus, Zebaoth, contra vero
dualitatem, quoties duo nomina Dei occurrunt; Deus Zebaoth aut Eloha
Zebaoth.</p>

<div class = "footnote">
<b>1.</b> Alii: <i>pluralitatem</i>.</div>

<p>
FRIDERICUS: Sed pergamus Salomonem obruere vi argumentorum! Josephus
Castilionaeus et Jeremias<span class = "tag">1</span>, filius Halcanae,
nomen litterarum duodecim, scilicet <span title =
"Hebrew: av ben ru’ach hakadosh">אב בנ רוח הקדוש</span>
i.e. pater, filius, spiritus sanctus,
tria in uno et unum in tribus contineri interpretantur.</p>

<div class = "footnote">
<b>1.</b> Alius: <i>Nehemias</i>.</div>

<p>
SALOMO: Facile est, alienis nominibus subjectis libros pervulgare, ut
libri magorum nomine Salomonis editi. Quin etiam trinitatis
propugnatores Zoroastrem et Orpheum, magorum parentes, ab infernis locis
arcessere non dubitant atque etiam Jamblichum ipsum, qui conscius
impietatis, ne capitali supplicio periret, exsorbuit venenum. Plenus est
his autoribus Galatini liber et Augustinus Eugubinus. Nam quae Galatinus
hausit partim ex sacris litteris, partim ex libris Talmudicis, partim ex
illa porta tenebrarum potius quam lucis, non conversa, sed perversa, non
correcta, sed detorta ac pro seriis suscepta sunt, quae ad ironiam
trinitatis scripta fuerant. Argumento sit, quod cum serio theologi
Ebraei de Jesu scribant, ne appellari quidem dignantur, sed epitheto
<span title = "Hebrew: toldot">תֹלְדוֹת</span> suspendiosum<span class =
"tag">1</span> contumeliose denotant.</p>

<div class = "footnote">
<b>1.</b> Deest in aliis codicibus.</div>

<p>
CURTIUS: Adjungamus Philonem Ebraeum<span class = "tag">1</span>,
philosophiae laudibus ac rerum divinarum scientia clarissimum. Sic enim
de mysterio trinitatis:
<span class = "pagenum">280</span>
Duo sunt, inquit, primo Deus et verbum, principium et finis voluntatis.
Quid clarius dici potest?</p>

<div class = "footnote">
<b>1.</b> In tract. de mundi opificio, et in libro de agricult., et in
caput secundum Geneseos.</div>

<p>
SALOMO: Sit verbum, sit voluntas in Deo, quid ad tres personas? Idem
Philo mundum vocat filium Dei, secundo genitum, primogenitum vero
exemplar ipsius mundi, i.e. <span title =
"Greek: archetupon">ἀρχέτυπον</span>.
Non magis tamen ineptum sit, exemplar Deum
appellare, quam exemplum aut verbum Dei Deum vocare, ut Johannes<span
class = "tag">1</span> verbum Dei Deum esse scribit, non minus
incongrue, quam qui sapientiam Dei Deum esse putant. Iidem tamen creatum
esse tradunt ex eo Salomonis: <i>Ab initio et ante saecula creata
sum.</i><span class = "tag">2</span> Nec vident, ex eo sequi, filium
sive sapientiam creaturam dici. Et certe Tertullianus<span class =
"tag">3</span>, ut doceret Jesum creaturam esse: Audis, inquit,
sapientiam creatam esse. Item: Lex Dei nihil est aliud, quam verbum ore
Dei prolatum et creatum, quae eadem ratione Dei filius ac Deus dici
deberet. Et quidem Valentiniani verbum Dei sive filium prolatione patris
natum affirmabant, item spiritum sanctum mox amorem, mox etiam
voluntatem Dei vocant, quae essentia, natura, tempore verbum antecedunt.
Ex quo intelligitur, verbum coaequale et coessentiale patri non esse. Ac
cum displiceret Augustino Eugubino<span class = "tag">4</span>, verbum
Dei filium appellari, emendavit vel potius corrupit locum Philonis<span
class = "tag">5</span>, ac pro <span title = "Greek: nomou logon">νόμου
λόγον</span> scripsit, repugnantibus omnibus typographorum exemplis.
Consimile est illud, quod intelligens, intellectum et intellectionem
i.e. <span title = "Hebrew: misheshal">ומששל</span>, <span title =
"Hebrew: miskal">משכל</span>, <span title = "Hebrew: sechel">שכל</span>
trinitatis esse ajunt, ut amantem, amorem et amatum. At fieri nullo modo
potest, ut equus qui intelligitur et amatur, idem sit cum homine qui eum
mente percipit ac intelligit, nisi accidentia substantiis, coelestia
terrestribus, supera inferis misceantur.</p>

<div class = "footnote">
<b>1.</b> Ev. Joh. 1,&nbsp;7.&nbsp;
<b>2.</b>&nbsp;Proverb. 8,&nbsp;22.&nbsp;
<b>3.</b>&nbsp;Contra Praxeam ex cap. 8. Proverb.&nbsp;
<b>4.</b>&nbsp;De perenni philosophia.&nbsp;
<b>5.</b>&nbsp;In libro de mundo.</div>

<p>
FRIDERICUS: Quicquid est in Deo, id totum est essentia ipsius, nihil ei
accidit, nihil decedit, ac propterea et verbum et cogitatio Dei et Deus
rectissime a Johanne filius appellatur.</p>

<p>
TORALBA: Quis tam inepte disseret, ut quae foras ab homine procedunt
edicta, leges, actiones, verba, essentiam hominis esse arbitretur? Quae
etiamsi<span class = "tag">1</span> cum creatore eadem sint, creatoris
et creaturae nullum discrimen esse oportet, nam quae uni sunt eadem,
inter se sunt eadem.</p>

<div class = "footnote">
<b>1.</b> Alibi: <i>quodsi</i>.</div>

<p>
CURTIUS: Cum Johannes dicit, verbum Dei filium esse, non vocis
prolationem intelligit, sed intimam ejus essentiam, sapientiam,
cogitationem. Huc enim illa spectant: <i>Et verbum erat apud
Deum.</i><span class = "tag">1</span> Nam quod Tertullianus<span class =
"tag">2</span> filium Dei creatum dixit, errore lapsus est, quod
sapientiam Dei, quam filium Dei vocant, creatam arbitraretur. At
Basilius<span class = "tag">3</span>: Essentia Dei, inquit, semper fuit,
nec unquam genita est, i.e. <span title =
"Greek: hê gar autou sophia ouk egeneto, all’ ên aei">ἡ γὰρ
αὐτοῦ σοφία οὐκ ἐγένετο, ἀλλ᾽ ἦν ἀεί</span>.
Nam si creata fuisset sapientia, tempus exstitisset,
<span class = "pagenum">281</span>
quo nondum erat, quanquam Salomo scribit, ante saecula fuisse. Itaque
omissis interpretibus, a quibus errores manare solent, audiamus
Salomonem<span class = "tag">4</span> sua verba resonantem. Sic enim
scribit: <i>Ab aeterno ordinata sunt, ab initio, ab antiquis terrae.</i>
Alioqui si creata fuisset, sequeretur Deum sine sapientia prius
exstitisse, quod non minus absurdum aut impium est, quam patrem sine
filio cogitare.</p>

<div class = "footnote">
<b>1.</b> Joh. 1,&nbsp;1.&nbsp;
<b>2.</b>&nbsp;Contra Praxeam.&nbsp;
<b>3.</b>&nbsp;Contra Eunom.&nbsp;
<b>4.</b>&nbsp;Proverb. 8,&nbsp;23.</div>

<p>
CORONAEUS: Cum igitur sacrosanctae trinitatis mysteria tot scripturae
locis perspicua sint, adhibeamus etiam ad philosophos erudiendos
philosophorum antiquissima decreta.</p>

<p>
FRIDERICUS: Certe Proclus Academicus, tametsi libros<span class =
"tag">1</span> duodeviginti adversus Christianos scripsit, nihilominus
tamen tria principia fatetur: bonum, mentem et animam. Numenius<span
class = "tag">2</span> primum appellat patrem, secundum creatorem,
tertium opificem. Amelius<span class = "tag">3</span> quoque triplicem
facit opificem, sive mentos tres, sive tres reges, scilicet eum qui est,
qui habet, qui aspicit. Trismegistus tamen ut antiquitate, sic
perspicuitate caeteros superavit: Deus, inquit, qui est intellectus,
vita, lux, androgyne genuit verbum, qui alius est intellectus,
fabricator omnium rerum, et cum verbo spiritum, Deum igneum. Item
Plotinus libro <span title =
"Greek: peri triôn archikôn hupostaseôn">περὶ τριῶν ἀρχικῶν ὑποστάσεων</span>:
Tres sunt, inquit, <span title = "Greek: hupostaseis">ὑποστάσεις</span>,
unum sive bonum
intellectus et anima mundi, de quibus non ante disserendum quam sacris
rite peractis et tranquilla mente. Quin etiam Theophrastus libro de
mundo ad Alexandrum, qui falso tribuitur Aristoteli, arcanum trinitatis
denotavit, cum in aeterno Deo principium, medium et finem
collocaret.</p>

<div class = "footnote">
<b>1.</b> Cf. Suidas.&nbsp;
<b>2.</b>&nbsp;Alius addit: <i>vero</i>.&nbsp;
<b>3.</b>&nbsp;Alius false: <i>Amelus</i>.</div>

<p>
CURTIUS: Ex omnibus paganorum monumentis, quae ad trinitatis mysterium
afferri possant, vix ullum est illustrius aut nobilius oraculo, quod
Heraclides Ponticus in templo Serapidis scriptum fuisse narrat, his
verbis:</p>

<div class = "verse close">
<span title =
"Prôta theos, metepeita logos kai pneuma sun autois,">Πρῶτα θεὸς,
μετέπειτα λόγος καὶ πνεῦμα σὺν αὐτοῖς,</span></div>

<p class = "close">
i.e. Principio Deus est, tum verbum, his spiritus una est. Congenita
haec tria sunt, cuncta haec coëuntia in unum.</p>

<p>
OCTAVIUS: Istud oraculum ex eadem officina christiana prodiisse non
dubito, ex qua prodierunt consimilia, quae pridie allata sunt ex
Apolline.</p>

<p>
TORALBA: Caetera quidem Academicorum scripta, quae refutatione minus
egent, omitto, quia <span title = "Greek: ouden pros epos">ὀυδὲν<span
class = "tag">1</span> πρὸς ἔπος</span>. Sed quisquis tandem fuerit
Trismegistus ille, quem et Isidis magistrum et Aegyptium scriptorem
omnium post Mosen antiquissimum esse Isidis statuae inscriptio et ratio
temporis<span class = "tag">2</span> cogit confiteri. Qui vero libri
Trismegisti nomine circumferuntur, non nisi graece exstitisse, cum
latine redderentur, planum est, et auctorem ex junioribus Academicis
plura<span class = "tag">3</span> Platonis decreta descripsisse. Nam qui
minus fabulantur, libros ei tribuunt 36525, Jamblichus vero 11000<span
class = "tag">4</span>, et quae
<span class = "pagenum">282</span>
ex illis libris excerpta fuere a Jamblicho, Plotino, Proclo, Cyrillo,
modis omnibus dissimilia leguntur ab iis, quae in Pimandro et Poëmate
scripta legimus. Quae autem ad trinitatis argumentum allata sunt a
Friderico, ad verbum descripta videntur, non tam a Trismegisto, quam ex
epistola Platonis ad Hermiam et Dionysium, ubi Deum universitatis
principem facit, secundam vero intelligentiam a prima creatam i.e.
mentem mundi totius, tertiam a secunda, quam mundi animam Platonici<span
class = "tag">5</span> omnes interpretantur, quartam a tertia, atque ita
deinceps ad extremam mentem. Peripatetici vero mentes omnes ab eodem
principio simul derivari tradunt. Sed utramvis sententiam sequamur,
necesse est, ab uno principio caetera omnia manare ac propterea
composita, creata, fluxa, caduca judicari. Quoniam, inquit
Plotinus,<span class = "tag">6</span> omne quad non est primum, non est
simplex, <span title =
"Greek: pan gar to ou prôton ouk (for ‘ouch’) haploun">πᾶν γὰρ τὸ οὐ
πρῶτον <ins class = "correction"
title = "text reads ‘οὐκ’">οὐχ</ins> ἁπλοῦν</span>.</p>

<div class = "footnote">
<b>1.</b> Alii: <span title = "Greek: mêden">μηδὲν</span>.&nbsp;
<b>2.</b>&nbsp;Alius: <i>temporum</i>.&nbsp;
<b>3.</b>&nbsp;Alii: <i>pura</i>.&nbsp;
<b>4.</b>&nbsp;Alii: <i>110000</i>.&nbsp;
<b>5.</b>&nbsp;Platonici in Timaeum. Jamblichus in lib. de myst. l. III.
Plotinus de anima. Leo de amore.&nbsp;
<b>6.</b>&nbsp;In libro g. Prognost.</div>

<p>
FRIDERICUS: Quid tum? Neque enim in trinitate quicquam tempore prius aut
posterius, sed tantum ordine relationis, nec minus est creator filius
quam pater, aut spiritus sanctus quam uterque. Id autem significatur
prîmo verbo libri originum <span title =
"Hebrew: Bereshit bara">בְרֵשִּׁת ברָא</span>
i.e. in principio creavit pater, filius et
spiritus sanctus, nam vox <span title = "Hebrew: bara">ברא</span>
tribus litteris tres personas innuit,
scilicet <span title = "Hebrew: av">אב</span>,
<span title = "Hebrew: ben">בן</span>,
<span title = "Hebrew: ru’ach">רוּח</span>
patrem, filium, spiritum sanctum, quod ex
arcanis sanctis Ebraeorum et Kabbala diviniore promi non negabit Salomo,
et ex verbo <span title = "Hebrew: bereshit">ברשת</span> litteris
commutatis, transpositis, compositis, sejunctis haec verba conflari:
pater per filium principium finem creavit, caput, ignem, fundamentum
magni hominis foedere bono. <span title = "Hebrew: lev">לב</span> saepe
pro <span title = "Hebrew: tov">טב</span> accipitur. Juvat enim Ebraeos
suis pugionibus et gladiis jugulare.</p>

<p>
SALOMO: Quis non videt, ex iisdem litteris diversissimas sententias
fingi posse? Nunquam enim majores nostri Kabbalae genus istud valde
probarunt. Ac multo probabilius esset, ex nomine tetragrammato
quaternitatem comminisci, quam trinitatem, ut Basilides evangelista,
cujus sententiam Noëtiani ac Lombardus ipse, sententiarum magister,
secuti videntur, ut Johannes Abbas scriptum reliquit, quod praeter
personas tres quartam subjecerunt, quam <span title =
"Greek: hupokratora">ὑποκράτορα</span><span class =
"tag">1</span> vocabant. In
qua sententia fuisse videntur Pythagoraei, qui sanctam quaternitatem
jurare consueverant, i.e. <span title =
"Greek: tên hagian tetraktuan">τὴν ἁγίαν τετρακτύαν</span>,
quam tetragonali pyramide
mundorum multa millia continere denotabat Timaeus Locrensis. Et quidem
magistri sententiarum de quaternitate efficax et arguta ratio aut
statuit quaternitatem, aut trinitatem evertit, quia duabus rationibus
producentium duas productorum opposuit, scilicet rem generantem, rem
genitam, rem spirantem, rem nec genitam, nec generantem, nec spirantem.
Cui opinioni aptius convenirent quatuor rotae totidemque animalia
divinae visionis<span class = "tag">2</span> et illa Dei vox ad Mosen,
<span class = "pagenum">283</span>
divina nomina quater repetentis, scilicet<span class = "tag">3</span>:
<i>Deus patris tui, Deus Abraham, Deus Isaac, Deus Jacob.</i></p>

<div class = "footnote">
<b>1.</b> Alii: <span title =
"Greek: hupopatora">ὑποπάτορα</span>.&nbsp;
<b>2.</b>&nbsp;Ezech. 1, 15&nbsp;sqq.&nbsp;
<b>3.</b>&nbsp;Exod. 3,&nbsp;6.</div>

<p>
OCTAVIUS: Principio nascentis ecclesiae christianae cum veteres Dii
paganorum de antiqua possessione divinitatis deturbarentur, unus tantum
Deus a Christianis colebatur. Sed cum imperator Constantinus Magnus
templa Deorum concludi jussisset, Christo deitas tributa est in synodo
Nicaena, non sine acerrima pontificum inter se dissidentium contentione.
Nihil tamen adhuc de spiritus sancti deitate decretum erat, ac ne mentio
quidem ulla in symbolo, nec Deus credebatur, ut Gregorius Nazianzenus
scribit<span class = "tag">1</span>. Quin etiam Arianorum sententia,
quae Christum inter creaturas statuebat, tantum valuit, ut octo
conciliis Tyri<span class = "tag">2</span>, Sardis, Mediolani, Smyrnae,
Seleuciae, Nicaeae, Tarsi, Arimini habitis, ac praecipue synodo
Ariminensi, in qua sexcenti pontifices coaluerant, confirmata
fuerit<span class = "tag">3</span>. Ac tametsi vigesimo post anno deitas
Christi restituta fuerit concilio Constantinopolitano, nihil tamen de
tertia persona quisquam suspicatus<span class = "tag">4</span> erat, ut
Deum novum fabricaret, nec de trinitate ullum verbum, sed tandem anno
Christi 430 spiritus sanctus in numerum Deorum relatus est Ephesina
synodo et sequentibus<span class = "tag">5</span>, quibus subrogata sunt
symbolo Nicaeno aliquot capita de spiritu sancto, scilicet: Credo in
spiritum sanctum sine ulla Dei appellatione, quo minus recentis Dei
novitas offensionem religiosis auribus praeberet. Ex quo intelligitur,
Athanasium, qui sub Juliano Caesare florebat, symboli vulgaris auctorem
esse non potuisse, nisi centum triginta annos aetatis explevisset.
Omitto quod Graecus homo, solus omnibus dissentiens, spiritum ab
utroque, scilicet patre et filio, procedere<span class = "tag">6</span>
diceret, contra poenam anathematis, conciliis graecis subjectam, quod
aliunde spiritum quam a patre derivari arbitraretur.</p>

<div class = "footnote">
<b>1.</b> Ep. II. ad Chelidonium.&nbsp;
<b>2.</b>&nbsp;Desunt sequentia haec novem verba in aliis
codicibus.&nbsp;
<b>3.</b>&nbsp;Sozomen. ad a. 363. l. III. cp.&nbsp;19.&nbsp;
<b>4.</b>&nbsp;Alibi: <i>supplicatus</i>.&nbsp;
<b>5.</b>&nbsp;Niceph. libro XIV, 34. Tres autem sunt synodi Ephesi
coactae.&nbsp;
<b>6.</b>&nbsp;Alius: <i>prodire</i>.</div>

<p>
FRIDERICUS: Non tamen<span class = "tag">1</span> propter hominum coetus
aut disputationes Christus coepit aut desiit Deus esse, nec item
spiritus sanctus, sed quae ab haereticis in dubium revocabantur,
altissimis sapientum decretis confirmata fuerunt. Et certe memorabile
est, quod in ecclesiasticis historiis proditum legimus de duobus
episcopis<span class = "tag">2</span>, qui cum Nicaeni concilii decretis
subscribere noluissent, a mortuis excitati, re planius comperta
subscripserunt.</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Niceph. Callist. l. 2. c.&nbsp;13.</div>

<p>
OCTAVIUS: Sacris litteris, inquit Chrysostomus, potius quam angelis de
coelo vel resurgentibus hominibus credendum. Et quis tam stupidus aut
demens reperiatur, qui daemonibus arte magica pellectis et Manibus
necromantica impietate evocatis credendum putet, cum impietates illae
magicae non solum divinis, sed etiam humanis legibus prohibeantur
capitali poena. Et si ulla esset, quae esse nullo modo potest, in
Christo deitas,
<span class = "pagenum">284</span>
talium sacrilegorum ac daemonum assertione penitus everteretur. Illud
autem<span class = "tag">1</span> pontificibus Romanis usitatum est, cum
aliquem in divorum numerum inscribi volunt, Manes ope <span title =
"Greek: nekromanteias">νεκρομαντείας</span> evocare, unde mirabiles
<span title = "Greek: apotheôseis">ἀποθεώσεις</span> ac daemonum
praestigia sequuntur, quibus imperitis conceptam <span title =
"Greek: polutheotêtos">πολυθεότητος</span> opinionem confirmant.</p>

<div class = "footnote">
<b>1.</b> Alii: <i>a</i>.</div>

<p>
CORONAEUS: Quae a pontificibus Romanis religiose fiunt, bona fide
interpretari debemus.</p>

<p>
CURTIUS: Daemones etiam, si evocati adessent, non dubito quin Christi
veri Dei nomen ac numen revereantur, cum in terris viventem ac spirantem
metuerent ac timerent, quanquam quoque Sibyllarum antiquissima vaticinia
Jesum Dei omnipotentis et Mariae virginis filium apertissime
declaraverunt, multis ante saeculis, quam nasceretur, quae testimonia ab
Eusebio et Lactantio Firmiano prodita videmus, ne<span class =
"tag">1</span> sim infinitus in illis enumerandis.</p>

<div class = "footnote">
<b>1.</b> Alibi: <i>nec</i>.</div>

<p>
OCTAVIUS: Quid mirum, cum Proba Falconia Christi vitam ab ipso Marone
conjunctis centonibus descriptam reliquerit posteritati? Sed iniquum
est, bibliorum majestatem Sibyllarum et Orpheotelestarum versibus
foedissime conspurcari, cum saepius demonstratum sit, Sibyllas daemonum
contubernio infames esse ac semper fuisse.</p>

<p>
CORONAEUS: Satis abundeque factum opinor, si cuique argumentis,
demonstrationibus et auctoritate satisfieri potest, Jesum Dei filium ab
aeterno tempore genitum Deum esse et una cum patre et spiritu sancto
deitatem in unitate essentiae ac unitatem in personarum trinitate
tueri.</p>

<p>
SENAMUS: Mihi quidem, qui de rebus divinis omnia omnibus assentior,
satis ac plus etiam quam satis est; sed adhuc restat quaestio multo
difficilior, etiamsi demus ante quindecim saecula personam<span class =
"tag">1</span> filii patri coaequalem fuisse et coaeternam, quanam
ratione humanam carnem <ins class = "correction" title =
"text reads ‘asssumserit’">assumserit</ins>?
Deinde si demus, divinam essentiam
foeminae uterum et viscera subire voluisse, quid ad generis humani
redemtionem necessarium esset? Nam si Deus humanum genus servare et
omnibus sceleribus expiare potuit, sine hominum aut humanae carnis ope,
caede ac sanguine cujusquam, nihil necesse fuit, filium a coelestibus
illis sedibus in terras delapsum foeminae viscera subire, deinde utero
clauso egredi et in ipsa aetatis flore acerbissimis cruciatibus ac
suppliciis addici, cum solo nutu omnia omnium scelera diluere facile
potuisset<span class = "tag">2</span>. Id enim frustra pluribus
tentatur, quod paucioribus confici possit<span class =
"tag">3</span>.</p>

<div class = "footnote">
<b>1.</b> Alius ita: <i>personam divina ratione humanam carnem
assumsisse</i>.&nbsp;
<b>2.</b>&nbsp;Alius: <i>posset</i>.&nbsp;
<b>3.</b>&nbsp;Alius: <i>queat</i>.</div>

<p>
OCTAVIUS: Alius modus, inquit Augustinus<span class = "tag">1</span>,
Deo non defuit homines<span class = "tag">2</span> redimendi, ac tametsi
quis putet Deum ita decrevisse, nulla tamen necessitas eum obligaret ad
sua decreta exsequenda. Itaque nec antecedens nec consequens necessitas
ulla fuit, quamobrem Deus vilissimam hominis carnem
<span class = "pagenum">285</span>
indueret, ut turpi morte caderet, quoniam vel angelus vel alius homo
satisfacere potuit oblata hostia, quam Deus gratam habuisset, quia non
plus est oblatio, quam quanti Deo collibuit illum aestimare. Quodsi quis
dicat, neminem ab originis labe purum fuisse, Deus id quoque praestare
potuit, ut quisquam ab omni scelerum contagione purus nasceretur, quod
de matre Christi praedicant recentiores<span class = "tag">3</span>, qui
in Synodo Tridentina<span class = "tag">4</span> contra veterum
sententiam, scilicet Anselmi, Bernhardi, magistri sententiarum, Thomae
Aquinatis, Augustini, Hieronymi, decreverant.</p>

<div class = "footnote">
<b>1.</b> Lib. 3. de trin.&nbsp;
<b>2.</b>&nbsp;Alius: <i>hominis</i>.&nbsp;
<b>3.</b>&nbsp;Scotus, qui primus in ea sententia fuit, lib. 3,
dist.&nbsp;8.&nbsp;
<b>4.</b>&nbsp;Canon. 5. sess.&nbsp;5.</div>

<p>
TORALBA: Illud quidem valde mirum mihi videtur, tot ac talium virorum
mentes beatissimas ab ecclesia Romana nunc impietatis ac haereseos
damnari.</p>

<p>
CORONAEUS: Ecclesia labi non potest, quia<span class = "tag">1</span>
nondum haeresis erat saeculo Bernhardi et Lombardi.</p>

<div class = "footnote">
<b>1.</b> Alius: <i>atque</i>.</div>

<p>
TORALBA: Quod verum sit, nullis temporum conversionibus falsum esse
potest.</p>

<p>
OCTAVIUS: Ne in his haereamus! Poterat Adamus erga Deum amore singulari
veniam mereri, quia multo praestabilior est amor erga Deum, quam omnes
oblationes ac victimae, quas ex creaturis percipere potuisset<span class
= "tag">1</span>. Quid igitur tanta rerum conversione, tam crudeli
supplicio innocentissimi hominis opus erat?</p>

<div class = "footnote">
<b>1.</b> Scot. l. 3. dist.&nbsp;19.</div>

<p>
CURTIUS: Etiamsi nulla Deum necessitas ad agendum impellit, sic tamen ei
placuit. Cur autem ei placuerit inquirere scelus, disputare
nefas&nbsp;est.</p>

<p>
CORONAEUS: Negat Ambrosius<span class = "tag">1</span>, profundam
immensitatem arcanorum Dei exquiri oportere; mihi tamen voluntas Dei
semper exquirenda, non autem cur hoc vel illud voluerit? At si
ullam<span class = "tag">2</span> de voluntate divina conjecturam capere
fas est, quid illum impulerit, ut naturam humanam susciperet ac
supplicio contumeliosissimo caderet, ea potissimum causa videtur, ut nos
a vitiorum foeditate ad virtutes revocaret. Sic enim, quantum a
sceleribus abhorreat, intelligimus. Deinde, ut homines ad ejus amorem
ardentius inflammaret, quos majore quam angelos dignitate ac praestantia
cumularet.</p>

<div class = "footnote">
<b>1.</b> L. 1. c. 4. de vocat. gent.&nbsp;
<b>2.</b>&nbsp;Alibi: <i>nullam</i>.</div>

<p>
TORALBA: Id quidem Christianis et imperitis facile, philosophorum certe
nemini persuasum iri opinor, Deum aeternum infinitis saeculorum
myriadibus immutabili natura semper exstitisse, eundem tamen non ita
pridem de naturae sublimi excellentia deturbatum, humani sanguinis
concretionem ac novam formam induisse, ut acerbissimos cruciatus ac
mortem turpissimam ab iniquitatis carnificibus sustineret, resurgeret,
ac corpoream molem, ossibus, carnibus, ligamentis, humoribus ac pulpa
concretam, in coelum, ubi nunquam antea visa erat, subveheret.</p>

<p>
FRIDERICUS: At Justinus Martyr, Athenagoras, Basilius, Origenes,
<span class = "pagenum">286</span>
uterque Gregorius, Cyrillus, Augustinus philosophiae studiis ac
disciplinis clarissimi exstitere, item Boëthius, latinorum philosophorum
decus, qui etiam de trinitate libros scripserunt; et consequentibus
saeculis innumerabiles, Albertus Magnus, Philoponus, uterque Picus
Mirandulanus, Scotus, Thomas Aquinas, qui Peripateticos veteres
disserendi subtilitate longe superarunt, trinitatis symbolum
amplexantur. Quod etiam divina mens passa fuerit, nemo theologus unquam
putavit, praeter Eutychem, haereseos damnatum.</p>

<p>
OCTAVIUS: Si Deus passus et mortuus est, naturam divinam passam et
mortuam confiteri necesse est. Et Tertullianus<span class =
"tag">1</span> his utitur enunciatis: Nonne Deus vere mortuus&nbsp;est?</p>

<div class = "footnote">
<b>1.</b> Contra Praxeam.</div>

<p>
CURTIUS<span class = "tag">1</span>: Non sequitur, divinitatem pati,
quia divina mens abstractum quoddam est, Deus vero Christus concretum.
Nam cum Sabellius praedicaret, Deum patrem induta specie humana filium
dici coepisse, et cum in apostolorum<span class = "tag">2</span> coetum
delaberetur, spiritum sanctum (ne si aliter sentiret, naturam divinam
tripartito dividere putaretur), haereseos damnatus est, quod personarum
nullum adhiberet distinctionem. Nestorius vero naturam divinam ab humana
sejunxit omnino, cum ita conciones haberet: Noli gloriari Judaea, non
enim Deum cruci affixisti, ac suam sententiam in Ephesina synodo
acerrime defendit. Ejusque sectatores Flavianum
Constantinopolitanum<span class = "tag">3</span> pontificem verberibus
caesum ejecerunt. Tametsi loquendi ratio in Chalcedonensi concilio
mutata est, ne deinceps diceretur: Natura divina passa est aut mortua,
sed Deus natus, passus, mortuus est, ut in concreto diceretur, quod
alteri<span class = "tag">4</span> tantum naturae conveniret in
abstracto, quam loquendi figuram idiomatum communicationem appellarunt,
ac vicissim Jesum immortalem, aeternum, omnipotentem propter deitatis
cum humanitate conjugationem. Mediatoris vero nomen aut regis aut
sacerdotis ita definierunt, ut nihil aliud quam officia significarent.
Itaque de sententia utrique depulsi sunt, et qui<span class =
"tag">5</span> naturam divinam ab humana penitus sejunxerunt et qui<span
class = "tag">6</span> utramque confuderunt. Unionem tamen utriusque
naturae in Christo fieri fatemur, sed incomprehensibili mentibus humanis
ratione.</p>

<div class = "footnote">
<b>1.</b> Alius: CORONAEUS:&nbsp;
<b>2.</b>&nbsp;Alibi: <i>angelorum</i>.&nbsp;
<b>3.</b>&nbsp;Alius: <i>Constantinopoleos</i>.&nbsp;
<b>4.</b>&nbsp;In alio: <i>alibi</i>.&nbsp;
<b>5.</b>&nbsp;Alii: <i>quod</i>.&nbsp;
<b>6.</b>&nbsp;Alii iidem: <i>quod</i>.</div>

<p>
TORALBA: Nihil a natura divina, quae a mundi contagione libera est,
alienius quam concretio. Quodsi ex duabus illis naturis tertiam fieri
demus<span class = "tag">1</span>, Deus sic<span class = "tag">2</span>
concretus erit; sin utramque ab utraque penitus avulsam, i.e. si divina
mens humanae menti non sit mista, Christus nihil aliud quam homo futurus
est.<span class = "tag">3</span></p>

<div class = "footnote">
<b>1.</b> Alibi: <i>facere debemus</i>.&nbsp;
<b>2.</b>&nbsp;Alibi: <i>tamen</i>.&nbsp;
<b>3.</b>&nbsp;Alius: <i>erat</i>.</div>

<p>
FRIDERICUS: Ita quidem si Deus ab homine Christo plane disjunctus erit,
nec ulla copula cohaerebit, sed aliud est unum uni misceri et confundi,
aliud copulari et conjungi.</p>

<p>
<span class = "pagenum">287</span>
TORALBA: Concreta semper unum efficiunt, copulata vero non magis in unum
coëunt, quam oleum et aqua eodem vasculo infusa. At mirari saepe subiit
disputatio Lutheranorum, quos Ubiquitarios vocant, et Helvetiorum, qui
Sacramentarii appellantur,<span class = "tag">1</span> et Catholicorum,
quos Papistas appellant. Ubiquitarii proprietatem non egredi subjecto
confitentur, verbi gratia omnipotentiam, ut pinguius loquamur,
omniscientiam, omnipraesentiam congruere humanae naturae, non per se,
non essentialiter, non formaliter, non subjective, (his enim verbis
utuntur) i.e. non esse de carnis essentia aut accidentibus: easdem tamen
proprietates divinas carni realiter convenire. Quaenam magis contraria,
quam haec sibi fingi possunt? Nam quicquid de re aliqua dicitur, id
ipsum est substantia aut accidens, tertium nihil est. Sacramentarii
hominem Christum ubique esse per deitatem, carnem autem ipsius neque per
se, neque per deitatem. Hoc libenter discam ab illis, quaenam carnis
humanae deitas fingi possit? Ubiquitarii hominem Christum et humanitatem
omnipotentem esse ajunt, hominem autem non etiam humanitatem esse
aeternam. At rebus abstractis aeterna multo magis, quam concretis
convenient. Hoc etiam absurdius: Christi corpus, inquit Brentius,<span
class = "tag">2</span> quod Hierosolymae omnibus spectantibus de cruce
dependebat, etiam Romae simul praesto erat cum deitate. Quid hoc? Nam si
caro Christi reapse ubique est omnipotens ac omniscia, certe caro est
Deus aeternus, nec tamen erit caro vera i.e. humana, quod utrique
negant, praeter Eutychem et Schwenckfeldium. Aliter Catholici, qui
corpus Christi ubique esse negant, fatentur tamen pluribus in locis
simul et eodem momento esse posse. At non ubique et pluribus in locis
eodem tempore et simul, sunt <span title =
"Greek: antistrephonta">ἀντιστρέφοντα</span>,
nec Christus magis duobus quam
omnibus locis simul esse potest. Quodsi Christus ascendit in coelum, non
est ubique, ac ne multis quidem in locis, aut si erat ubique, non
ascendit nec descendit unquam. Neque etiam naturam humanam ubique
extensam esse volunt.<span class = "tag">3</span> Corpus enim illius
ubique totum esse, non habens partes extra partes, sed partes omnes in
omnibus, i.e. ut planius intelligatur, pedes in cerebro, manus in
visceribus, nihilominus tamen humanitatem ubique esse negant; at
humanitas abstractum quiddam est, homo vere concretum. Cur igitur ab his
et illis concluduntur? Quia metuunt, ne duae illae naturae, divina et
humana, a se invicem divellantur, nisi corpus Christi fuerit ubique.
Oportuit igitur simul et semel in utero, in cruce, in coelo, in
praesepio visibile, invisibile, verum et phantasticum corpus esse; quae
quis aequo animo ferre aut patienter audire queat? Jam vero confitentur,
divinitatem ab atheo in hostia consecrata non sumi, etiamsi corpus
Christi ab eo devoretur et calore ventriculi conficiatur, igitur in eo
ipso utramque naturam divelli confitentur.
<span class = "pagenum">288</span>
Nam Ubiquitarii non solum animam Christi, sed etiam carnem deitati
conjunctam esse affirmant, quod Sacramentarii negant. Ubiquitarii
fingunt, proprietates deitatis humanitati reapse communicari, non autem
proprietates humanitatis deitati; cur tam varie? cum unum et idem <span
title = "Greek: hupokeimenon">ὑποκείμενον</span> esse fateantur, imo
unam et eandem hypostasin, quae aut utrumque, aut neutrum admittat
oportet.</p>

<div class = "footnote">
<b>1.</b> Alius: <i>usurpantur</i>.&nbsp;
<b>2.</b>&nbsp;De personarum unione p.&nbsp;12.&nbsp;
<b>3.</b>&nbsp;Gabr. Biel l. IV. c. 12. qu.&nbsp;1.</div>

<p>
CORONAEUS: Omnes illae ambiguitates tolluntur, si teneamus id, quod M.
Tullius Cicero scripsit, nihil esse in animis concretum, nihil mistum.
Quanto magis igitur concretio a natura divina rejicienda venit? Interdum
tamen in Christo dicitur concretio <span title = "Greek: pros ti">πρὸς
τί</span>, propter naturae duplicis mirabilem et humanis mentibus
incomprehensibilem unionem, in una et eadem hypostasi, quam Hilarius
quodammodo similem esse scribit unioni mentis humanae cum corpore, a quo
tamen Academici, Stoici, Peripatetici avulsam nec corpori concretam
admittunt.</p>

<p>
TORALBA: Si igitur mens humana simplex est ac penitus a corpore
abstracta, nefas est, ullam in natura divina concretionem arbitrari, si
utraque natura est ab utraque avulsa et divisa, i.e. copulata divina
mens cum humana mente, ut nunquam in unum et idem coëant, Christus nihil
aliud erit, quam homo, qui Deo adhaerebit, ut optimi cujusque mens
integerrima ac Dei amantissima Deo adhaeret,<span class = "tag">1</span>
quo pertinet illud: <i>Mihi adhaerere Deo bonum est.</i><span class =
"tag">2</span></p>

<div class = "footnote">
<b>1.</b> Alius: <i>adhaerebit</i>.&nbsp;
<b>2.</b>&nbsp;Ps. LXXII,&nbsp;28.</div>

<p>
FRIDERICUS: Toralba philosophorum<span class = "tag">1</span> ponderibus
res divinas exigi putat oportere, nec arbitratur Christum Deum esse.
Neque enim si sciret perspicuam rei veritatem, subtilitate argutiarum
oppugnaret, ut Paulus Judaeos ac gentiles suos excusans: <i>Si Deum</i>,
inquit,<span class = "tag">2</span> <i>cognovissent, nunquam dominum
gloriae cruci affixissent.</i></p>

<div class = "footnote">
<b>1.</b> Alibi: <i>ratiocinationum</i>.&nbsp;
<b>2.</b>&nbsp;1 Corinth. 2,&nbsp;8.</div>

<p>
SALOMO: Videre mihi videor Caligulam Augustum legatos Judaeorum urbana
quadam ratione excusantem, cum diceret, viros bonos ac valde simplices
sibi videri, non enim reputare, Caligulam Deum esse.<span class =
"tag">1</span> Itaque quoque Fridericus nostrorum simplicitatem<span
class = "tag">2</span> excusat, quod fabri filium non arbitramur Deum
esse.</p>

<div class = "footnote">
<b>1.</b> Philo de legatione ad Caligulam.&nbsp;
<b>2.</b>&nbsp;Alibi: <i>felicitatem</i>.</div>

<p>
OCTAVIUS: Non video, cur Ismaëlitis irasci debeamus, quod Christum
mortuum esse inficiantur, quod manibus hostium ereptum putant, cum
Christiani fateantur, deitatem pati nihil posse.</p>

<p>
CURTIUS: Nullum fraudis arcanum majus a Muhammede excogitari potuit, ut
Christo deitatis opinionem et humanae salutis curam eriperet, quam quod
supplicio affectum esse negat, ne quis in ejus morte salutis spem ullam
collocaret aut de humano genere quicquam meritus esse videatur.</p>

<p>
<span class = "pagenum">289</span>
TORALBA: Frustra mortis Christi meritum<span class = "tag">1</span>
praedicatur, si nihil mereri potuit. At Christus mereri non potuit, cum
semper fuerit in summo felicitatis culmine collocatus et optimo fini,
hoc est aeternae deitati, convinctissimus, ut quidem illi jactant. At ne
angelos quidem aut beatas mentes mereri dicimus, quia praemium illis
datum minus esset merito, cum tamen praemia Deus semper tribuit meritis
ipsis majora. Majus autem praemium adipisci nemo potest, quam coeleste
regnum, quam Dei fruitionem, quae omnia illis obtigerunt. Ita Christus
optimo fini conjunctus mereri nihil potuit; nam si mereri potuisset,
etiam errare, peccare, labi potuisset, quia mereri nemo potest, qui
semper in eo statu est, ut si velit peccare, non possit<span class =
"tag">2</span>; Christum autem, si maxime vellet, peccare tamen nullo
modo potuisse ajunt. Postremo infinita praemia merito Christi finito
darentur, quia meritum Christi, quantumcunque est, finitum sit oportet,
cum ejus cadaver mortuum sit, non etiam mens humana Christi, natura vero
divina nihil penitus passa fuerit. At peccata sunt infinita ut hominum
infinitorum. Quod si hominis tantum supplicio peccata dilui potuerunt,
nihil necessum fuit, Christum mori.</p>

<div class = "footnote">
<b>1.</b> Alius: <i>merita</i>.&nbsp;
<b>2.</b>&nbsp;Scotus lib. III. dist.&nbsp;18.</div>

<p>
FRIDERICUS: Deum quidem nulla necessitate ad hominum scelera expianda
naturam humanam induisse dictum est, sed quoniam ita decreverat, ita
fieri necesse fuit, non Dei quidem intuitu, sed hominis ipsius, nam
Christus ut homo mereri potuit. Atque eo pertinent ea, quae saepe in
sacris litteris occurrunt: <i>Oportuit Christum pati</i>; item:
<i>Oportebat haec fieri</i>; item: <i>Expedit unum hominem
mori.</i><span class = "tag">1</span></p>

<div class = "footnote">
<b>1.</b> Marc. 8, 31. Matth. 16, 21. Lucas 9, 22. 17,&nbsp;25.</div>

<p>
SALOMO: Si necessum fuit, Jesum supplicio affici, quid est, quam ob rem
Christiani majorum nostrorum crudelitatem accusant, quae tamen<span
class = "tag">1</span> humano generi peperit salutem?</p>

<div class = "footnote">
<b>1.</b> Alii: <i>quod totam</i> vel: <i>cum tamen</i>.</div>

<p>
FRIDERICUS: Quaedam mala male dicuntur, quaedam bona bene, quaedam mala
bene. Sed hoc bonum a Judaeis male dicitur, profuerunt enim inviti tum
maxime, cum nocendi voluntatem impiam haberent.</p>

<p>
TORALBA: Istud quidem est, opinor, <span title =
"Greek: to ex archês">τὸ ἐξ ἀρχῆς</span>,
quoniam illud ipsum assumitur pro argumento
quod erat in quaestione; prius enim discutiendum fuit, an illud a Deo
decretum esset?</p>

<p>
CURTIUS: Si evangelicis et apostolorum scriptis ea, quae summa esse
debet, fides tribuenda sit, nihil frequentius reperiatur<span class =
"tag">1</span>, quam illud statutum fuisse, Deum scilicet hominis amictu
fragili indutum iri, ut genus humanum ab interitu sempiterno liberaret.
Quae novarum tabularum ac evangelii auctoritas oraculis nititur
certissimis ac divinissimis veterum tabularum ac prophetarum.</p>

<div class = "footnote">
<b>1.</b> Matth. 8, 17. Lucas 2, 28. Joh. 2, 18 sqq. Marc. 6, 34. Ebr.
9, 15. 1. Cor. 15, 22&nbsp;sqq.</div>

<p>
SALOMO: Ubinam vero<span class = "tag">1</span> tam multa oracula tam
diu delituerunt?</p>

<div class = "footnote">
<b>1.</b> Alii: <i>verbi gratia</i>, vel: <i>igitur</i>.</div>

<p>
<span class = "pagenum">290</span>
CURTIUS: Permulta quidem huc atque illuc dispersa, nullum tamen aeque
perspicuum est, ut Danielis<span class = "tag">1</span>, qui non modo
Messiam interficiendum divino afflatu praedixit, sed etiam annos,
menses, dies, momenta sic notavit, ut non tam calamo tragoediam
scripsisse, quam rem ipsam penicillo depinxisse, et quae Jesaias<span
class = "tag">2</span> trecentis circiter annis ante adumbrarat,
coloribus perspicuis illustrasse videatur. <i>Virum</i>, ait Jesaias,
<i>aspectu contemptibilem, qui aegritudines ac imbecillitates nostras
pertulit, quem nos arbitramur a Deo percussum et afflictum. Ipse
graviter vulneratus est propter improbitates nostras, et attritus
propter flagitia nostra, supplicia quae nos luere decuerat, imposita
illi fuere, ac livoribus ejus curati sumus. Idem sicut ovis ad
mactationem deducta non aperuit os suum, sed ad supplicium raptus est.
Generationem ejus quis enarrabit? Cognitione sui multos justificabit,
justus servus meus, quorum flagitia ipse sustinebit.</i> Et eadem
Zachariae verbis confirmantur ac Hieremiae versibus<span class =
"tag">3</span>: <i>Spiritus</i>, inquit, <i>oris nostri Christus dominus
captus est in peccatis nostris.</i></p>

<div class = "footnote">
<b>1.</b> Danielis 8&nbsp;seq.&nbsp;
<b>2.</b>&nbsp;Jesaias cap.&nbsp;53.&nbsp;
<b>3.</b>&nbsp;Zach. 12, 10. Jerem. 23, 5 sq. 32, 15&nbsp;sq.</div>

<p>
SALOMO: Hic certe locus, quem potissimum ex omnibus urgent Christiani et
in quo plerique<span class = "tag">1</span> haeserunt, nihil ad Messiam,
nihil ad filium Dei, multo minus ad Jesum pertinet, neque idem filius
Dei, sed servus ab Esaia vocatur. Et quidem falsum et absurdum esset,
quod pontifices Romani solenni carmine pridie paschatis<span class =
"tag">2</span> usurpant: O rem mirabilem! ut servum redimeres, filium
tradidisti. At Jesaias appellat servum, non filium. Quomodo agitur ista
cohaerebunt? Videmus autem in sacra scriptura complures Messias,
scilicet Mosen, Josuam, Jephtem, Gedeonem, Samuelem, Davidem, Saulum,
qui omnes Messiae vocantur, nullum tamen ex his pro expiatione populi
supplicio affectum. Nec tamen dubito, quin Deus ob unius integerrimi et
innocentissimi civis virtutem interdum totam civitatem ac regionem
absolvere velit, eoque forsitan pertinet Jesaiae dictum, cui consimile
est illud Salomonis<span class = "tag">3</span>: <i>Oppidum</i>, inquit,
<i>angustum et in eo pauci cives, quod a rege potentissimo cinctum est
obsidione, aggestis undequaque substructionibus ac turribus maximis ad
ejus expugnationem. In qua tamen civitate egentissimus quis ac
sapientissimus exstitit, qui oppidum ab excidio servavit, nec civium
quisquam suspicatus est, i.e. unius interdum civis integritas et eximia
virtus ac probitas quanquam ignoti ac ignobilis, totam civitatem ab
ultione<span class = "tag">4</span> et ira Dei potentissimi regis, a
bello, a fame, a popularibus morbis servavit.</i> Quod autem attinet ad
Hieremiae
<span class = "pagenum">291</span>
versum, vulgaris interpretatio ab ebraica locutione plurimum differt.
Sic enim ad verbum: <i>Spiritus narium nostrorum unctus dominus captus
est in retibus eorum, quae nihil ad Jesum.</i></p>

<div class = "footnote">
<b>1.</b> Alibi: <i>plurimum</i>.&nbsp;
<b>2.</b>&nbsp;Alii: <i>Pascha</i>.&nbsp;
<b>3.</b>&nbsp;Eccles. 9, 14&nbsp;sqq.&nbsp;
<b>4.</b>&nbsp;Alibi: <i>ustione</i>.</div>

<p>
FRIDERICUS: Quam belle detorta haec oracula videmus, quanquam Salomonis
haec interpretatio tota ratione differt ab interpretatione Rabbi Davidis
Kimchi, qui hunc locum non quidem ad Messiam, sed ad populum Israëlem
referendum putat, quasi populus Israel pro flagitiis aliorum populorum
expiaret; sed huic interpretationi repugnant haec verba: <i>Vulneratus
est pro peccatis populi Dei</i>;<span class = "tag">1</span> quomodo
enim populus Dei pro populo Dei trucidatus esset?</p>

<div class = "footnote">
<b>1.</b> Jesaias 53,&nbsp;5.</div>

<p>
SENAMUS: Julianus Augustus ut Christi supplicium expiatorium
extenuaret,<span class = "tag">1</span> Aesculapium Jovis filium humanam
naturam induisse scribit, ut corporeis morbis perinde mederetur atque
Plato aegritudini animorum, non tamen ut pro generis humani incolumitate
caederetur. Et certe bonorum caedem Deus ingenti calamitate ulcisci,
sceleratorum vero suppliciis totam regionem ab exitio servare consuevit.
Itaque Athenienses<span class = "tag">2</span> die Aprilis septima duos
homines totius regionis sceleratissimos per omnia civitatis loca
circumducebant, ac septies arborum infelicium ramis ac fustibus caesos,
iisdem lignis exurebant, cineribus etiam in mare disjectis. Et quoniam
id singulis annis pro solenni voto fiebat, ad scelera civium expianda,
diem illum <span title = "Greek: katharma">κάθαρμα</span> vocabant. Nec
aliter Galli veteres ad Tiberium usque flagitiosos ac perditos homines
ad Aras Laetas<span class = "tag">3</span> provinciae (quod oppidum ejus
nominis ad haec usque tempora floret) lignis, statuis et colossis
ingenti magnitudine fictis<span class = "tag">4</span> inclusos
exurebant, ut aliorum scelera expiarentur.</p>

<div class = "footnote">
<b>1.</b> Alibi: <i>existimaret</i>.&nbsp;
<b>2.</b>&nbsp;Pausanias in Atticis.&nbsp;
<b>3.</b>&nbsp;Alii: <i>Araselatas</i>.&nbsp;
<b>4.</b>&nbsp;Alibi: <i>pictis</i>.</div>

<p>
TORALBA: Aequius erat, sui quemque sceleris poenas a seipso reposcere,
ut Herodotus<span class = "tag">1</span> veteres Aegyptios fecisse
scribit. Tantisper enim bos mactabatur, multitudo populi scapulas nudata
caedebatur, qui mos ab Aegyptiis et Amorrhaeis ad Thessuatas<span class
= "tag">2</span> et Hieronymitas dimanavit. Sic quoque Camari<span class
= "tag">3</span> sacerdotes Bahalis, fuligineis vestibus amicti,
tantisper dum sacrificaretur hostia, seipsos gladiis ac pugionibus
dilacerabant. Quem morem Aegyptiorum non satis percipiebat Xenophanes,
cum verberationes istas intuens: Si Deos, inquit, esse creditis hos, qui
lugetis? Sin homines fuisse putatis, cur illis sacra facitis? Id enim
fiebat ad sceleris cujusque expiationem. Argute tamen hominum dementiam
insanam castigabat, quod homines demortuos pro Diis colerent.</p>

<div class = "footnote">
<b>1.</b> Herod. V,&nbsp;2.&nbsp;
<b>2.</b>&nbsp;Alius: <i>Jesuitas</i>.&nbsp;
<b>3.</b>&nbsp;Alibi: <i>camari</i>.</div>

<p>
SALOMO: Id fere perpetuum est, sceleratos pro suis, ac saepe quoque pro
bonorum peccatis expiare, bonorum<span class = "tag">1</span> vero
mactationem pro impiis fieri, plane inauditum. Nos<span class =
"tag">2</span> quidem sacrarum sortium diem mense Februario,
<span class = "pagenum">292</span>
quem Latini expiatorium et purgatorium interpretantur, quotannis
recolimus, quasi sors a Deo jacta fuisset, utrum aequius videretur,
flagitiosissimum ac superbissimum Ammanum,<span class = "tag">3</span>
an Mardochaeum virum<span class = "tag">4</span> optimum, cum universa
Israelitarum gente interire et, sortibus quasi ex urna ductis, Deo ipso
urnas movente, Ammanum sorte ductum, foedissimo supplicio affectum, pro
Israelitis expiavisse. Sic enim Salomo impium pro justis expiaturum
scribit. Cum enim Moabitidis meretricula populum Dei ad cultum Bahalis
Peoris libidinum illecebris pertraxisset, populus ingenti clade affectus
est,<span class = "tag">5</span> nec ante clades cohibita, quam Pinehas
sacerdos, hastam vibrans, Israelitam cum Moabidite conjugatum nefario
complexu transfixisset, testante Deo, posteros Pinehae sempiternum
sacerdotium habituros, quod impiorum caede iram suam placavisset. Non
aliam ob causam lex jubet,<span class = "tag">6</span> parricidam ab
altaribus sacris divelli ac palam jugulari, ne tota civitas exscindatur,
quoniam saepe ob unius impietatem inultam in omnium improbitates
animadvertitur. Cum enim Achas<span class = "tag">7</span> praedam
execratam rapuisset, exercitus Dei fugatus est ab hostibus, Deo ipso
testante, propter unius flagitium id contigisse.<span class =
"tag">8</span> Ex quo intelligitur, Deum supplicio sceleratorum placari,
bonorum vero caedem injuria petita ulcisci. Quae cum ita sint, quis
putet, Deum optimum maximum optimi atque integerrimi viri supplicio
delectatum?</p>

<div class = "footnote">
<b>1.</b> Alius: <i>boum</i>.&nbsp;
<b>2.</b>&nbsp;Alius ita: <i>More quidem sacrarum litterarum testium
diem</i>&nbsp;etc.&nbsp;
<b>3.</b>&nbsp;Alius: <i>Hamananum</i>.&nbsp;
<b>4.</b>&nbsp;Alius: <i>civem</i>.&nbsp;
<b>5.</b>&nbsp;Numer. 25, 7&nbsp;sqq.&nbsp;
<b>6.</b>&nbsp;Deuteron. XIX, 11&nbsp;sqq.&nbsp;
<b>7.</b>&nbsp;Alius: <i>Achan</i>.&nbsp;
<b>8.</b>&nbsp;Josua VIII, 22&nbsp;sqq.</div>

<p>
FRIDERICUS: Quandoquidem Salomo legibus divinis nos oppugnat, legibus
retundi debet. Lex autem divina vetat,<span class = "tag">1</span>
hostias pecudum sibi offerri, quae vel maculosae vel scabiosae vel
languidae vel claudae vel oculis aliove membro captae sunt. Ex quo
intelligitur, si sceleratorum justa supplicia Deo grata sunt, non tamen
sceleratorum victimis delectari.</p>

<div class = "footnote">
<b>1.</b> Numer. 15, 3 sqq. Levit. 22, 20&nbsp;sqq.</div>

<p>
SALOMO: Divina lex hoc sibi vult, oblationes Deo ingratas esse eorum qui
claudicant in lege Dei exequenda, qui <ins class = "correction" title =
"so in original: ‘caecutiunt’">coecutiunt</ins> ad indigentium inopiam,
qui surdi sunt ad voces afflictorum.</p>

<p>
CURTIUS: Cum igitur omnes homines flagitiosi sint, improbi, maculosi,
lepra superbiae impuri, nec ullus unquam praeter Christum immaculatus
exstiterit, in quem velut in agnum purum et omni ex parte candidum ad
immolationem omnia omnium scelera superponantur, haud mirum, si hanc
sibi gratissimam hostiam Deus immolari voluerit.</p>

<p>
OCTAVIUS: Si hominum aut pecudum caedibus flagitia aliena expiarentur,
cur Deus toties et tam saepe<span class = "tag">1</span> execratur eos,
qui sua scelera sacrificiis ac sanguine ablui confidebant?</p>

<div class = "footnote">
<b>1.</b> Psalm. 4. 40. 50. 51. Oseae 6. 1. Sam. 1. 2. 3. Jerem. 7. Ebr.
9. 2. Joh.&nbsp;1.</div>

<p>
FREDERICUS: Ut Judaei monerentur,<span class = "tag">1</span> sacrificia
cruoris<span class = "tag">2</span> umbram et imaginem fuisse illius
aeterni sacrificii, quod Christus pontifex omnium maximus pro totius
universitatis incolumitate oblaturus erat. Et certe Philo
<span class = "pagenum">293</span>
Ebraeus cum inquireret, cur relegatis reditus in patrias sedes
interclusus sit, quoad pontifex maximus mortuus esset, hunc pontificem
non hominem futurum, sed Dei verbum ab omnibus peccatis purum
interpretatur, cujus pater sit Deus aeternus, mater vero sapien tia.
Quibus verbis acu rem tetigisse videtur, Jesum<span class =
"tag">3</span> scilicet pontificem illum futurum, qui sua morte genus
humanum in avitas coelestium sedes revocaturus esset.</p>

<div class = "footnote">
<b>1.</b> Alius: <i>admonerentur</i>.&nbsp;
<b>2.</b>&nbsp;Alius: <i>crucis</i>.&nbsp;
<b>3.</b>&nbsp;Alibi: <i>ipsum</i>.</div>

<p>
SALOMO: Qui fieri potest, ut Philo de morte Jesu cogitaverit, tanquam de
pontifice animarum, qui ante occiderat, quam Philo pubertatem
attigisset? Aut cur Jesum illum recens mortuum ne suo<span class =
"tag">1</span> quidem nomine tot ac tam multis libris dignaretur? At ne
quis sanguine peccata dilui posse arbitraretur, Michaeus<span class =
"tag">2</span> vates in haec verba prorumpens: <i>Num</i>, inquit,
<i>dabo primogenitum meum pro expiatione sceleris aut fructum ventris
mei pro hostia peccati animae meae? Indicavi tibi, o homo, quid bonum
sit et quid Deus de te exquirat, scilicet facere judicium, diligere
benignitatem et humilem te praebere Deo tuo.</i> Itaque Abrahami
obsequio ac voluntate eximia contentus, filium, quem jusserat mactari,
vetuit,<span class = "tag">3</span> quae tamen hostia integerrima atque
innocentissima Deo gratissima futura videretur, si humano sanguine
placari vellet.</p>

<div class = "footnote">
<b>1.</b> Alibi: <i>nescio</i>.&nbsp;
<b>2.</b>&nbsp;Michae 6, 7&nbsp;sqq.&nbsp;
<b>3.</b>&nbsp;Genes. 22, 1-49.</div>

<p>
OCTAVIUS: Quanto minus caede Christi filii Deus aeternus oblectaretur?
an non potius detestabile hoc sacrificium execraretur? Nam cum Salomo
abominatur eos, qui, bonis tenuium et egentium ereptis, partem in
victimas conferunt, perinde facere scribit, ut si pater filium
immolaret; ut planum faceret, nihil execrabilius Deo futurum, quam si
filium suum sibi carissimum quisquam immolaret. Id autem absurdius est,
Deum hominibus iratum a se ipso ultionem exigere, non aliter quam si
quis vulneratus graviter vindictam non ab hoste, sed a seipso
deposceret, ac veluti desperatus suspendio vitam finiret.</p>

<p>
CORONAEUS: Christi mors non solum ad expianda scelera improborum
proficit, sed etiam, ut a flagitiis eo libentius abstineamus, cum
intelligamus, immortali Deo scelera impiorum tam displicuisse, ut
carissimum sibi filium mortem foedissimam ob aliena peccata luere velit.
At non tantum Christi pretiosissimus cruor hominum generi sempiternam
peperit salutem, verum etiam crucis ipsius simulacrum improbos genios
repente fugare ac pestes aërias deturbare quis nesciat? Nam Juliano,
daemones interroganti, cur fugerent, confiteri non dubitarunt, se
admirabili signo crucis fugatos esse, ut quidem scriptores
ecclesiastici<span class = "tag">1</span> prodiderunt. Ut non immerito
ecclesia Romana soleat usurpare carmen illud: O crux ave, spes unica,
auge piis justitiam reisque dona veniam!</p>

<div class = "footnote">
<b>1.</b> Nicephorus Callistius. Cyrillus. Gregorius Nazianzenus.</div>

<p>
CURTIUS: Haec quidem a Coronaeo pro ea qua imbutus est religione,
praeclare dicuntur, non video tamen, ut truncus ligneus veniam scelerum
<span class = "pagenum">294</span>
indulgere cuiquam possit, sed his, opinor, terriculamentis cacodaemones
imperitos obligare et<span class = "tag">1</span> a Dei cultu avertere
consueverunt.</p>

<div class = "footnote">
<b>1.</b> Desunt haec sequentia Curtii verba in aliis codicibus.</div>

<p>
SALOMO: Sed exanimis crucibus omissis, ad crucifixum ipsum redeamus, non
modo in quo, sed etiam a quo salus in omne genus humanum dimanare
putatur. Aut enim morte illius mortuorum aut viventium aut eorum, qui
tunc nascituri erant, flagitia sunt expiata, cedo quorum sint?</p>

<p>
FRIDERICUS: Omnia omnium peccata Christi morte purgata sunt et eorum qui
venturum crediderant et qui venientem exceperunt et qui mortuum sincera
mente coluerunt.</p>

<p>
OCTAVIUS: Nullus, opinor, pontifex tantae fuit impietatis, ut futura
scelera ignosci putaret. Nam quid aliud esset, quam scelerum omnium
deterrimam proponere impunitatem. Itaque Paulus praeterita quidem
peccata Christi morte obliterata scribit<span class = "tag">1</span>,
non tamen futura.</p>

<div class = "footnote">
<b>1.</b> Rom. 3,&nbsp;25.</div>

<p>
SALOMO: At ne praeterita quidem Christi supplicio fuisse diluta, constat
lege divina, quae inanis fuisset, si usque ad Christi tempora venia
dilata esset et inania Dei promissa, quibus toties pollicetur<span class
= "tag">1</span>, se poenitentibus propitium fore. Cum autem solenni die
jejunii Deus jubet de peccatis confiteri ac poenitere, subjicit haec
verba: Eo die expiabuntur omnia peccata vestra, ac mundi eritis ab
omnibus flagitiis vestris. Nam si quae flagitia decipi voluisset, (ut
Romani pontifices robustioris impietatis scelera ad indulgentiam sibi
referri jubent, indicta poena pontificibus minoribus, si graviorem
cognitionem sibi assumant) si quae scelera<span class = "tag">2</span>
in Christi futuri adventum, distulisset, non erat in lege ferenda
omissurus; sed nihil excepit. Ac si quis putet, prophetas antiquos ad
majores nostros in legis interpretatione minus fuisse diligentes,
cognoscite, si placet, eorum doctrinam. Si enim statuunt, peccata quidem
adversus leges jubentes poenitentia primum<span class = "tag">3</span>
expiari<span class = "tag">4</span>, puta si quis egentem non
juverit<span class = "tag">5</span>, cum facile posset; qui vero contra
legem vetantem peccaverit, puta qui nomen alterius injuria violaverit,
poenitentia quidem peccatum sustineri, die tamen expiationis aboleri.
Sed si sceleris poena fuerit capitalis, ut adulterium, poenitentia
rursus et expiationis die peccatum suspendi<span class = "tag">6</span>,
castigationibus vero, quae tum a judicibus, tum a Deo irrogantur, si
judices ultionem dissimulaverint, penitus obliterari, eoque pertinere
dictum illud<span class = "tag">7</span>: <i>Visitabo plagis et
verberibus peccata eorum et flagellis scelus eorum.</i> Quod si quis Dei
nomen sacratissimum contumelia laceraverit, poenitentia primum, deinde
expiationis die, post etiam castigationibus suspendi ac tandem die
occasus aboleri. Poenas tamen flagitio debitas praeclaris actionibus
omnino dilui, aut certe
<span class = "pagenum">295</span>
nimia fatentur, praesertim religione erga Deum, pietate adversus
parentes, caritate in egenos;<span class = "tag">8</span> ex quibus
perspicuum fit, ad hominum impietates expiandas inutilem fuisse Jesu
mortem. Haec autem copiosissime a nostris explicantur, qui tamen in eo
sibi conveniunt,<span class = "tag">9</span> nullum esse tam immane
flagitium, quod diuturna poenitentia et praeclaris virtutum actionibus
non eluatur.</p>

<div class = "footnote">
<b>1.</b> Deuteron. 32. Psalm 77. 78. 98. Jer. 5. 31. 36. 50. Amos 7.
Psalm 129. Exod. 30. Levit. 33. Psalm 24. 64. 102. Levit. 16. Numeri
23.&nbsp;29.&nbsp;
<b>2.</b>&nbsp;Alibi: <i>affirmant</i>.&nbsp;
<b>3.</b>&nbsp;Alii: <i>sola</i>.&nbsp;
<b>4.</b>&nbsp;Levit. 16. Jerem.&nbsp;3.&nbsp;
<b>5.</b>&nbsp;Alibi: <i>paverit</i>.&nbsp;
<b>6.</b>&nbsp;Alii: <i>sustineri</i>.&nbsp;
<b>7.</b>&nbsp;Psalm. 89,&nbsp;33.&nbsp;
<b>8.</b>&nbsp;Ezech. 18. Daniel&nbsp;12.&nbsp;
<b>9.</b>&nbsp;In libr. Talmud.</div>

<p>
CORONAEUS: Imo vero inania sunt opera, inanes actiones et supplicationes
nostrae sine pretiosissima illa Christi morte. Et quoniam tanti
beneficii, tantae salutis memoriam latinis versibus non satis pro
dignitate assequi potui, graecis hymnis sanctius id me consequi posse
speravi<span class = "tag">1</span>: i.e. Christe, Dei filiorum flos
tenelle, aeterne sacerdos, super mundos circumvolutos invectus,
dominator campis aetheriis, ubi potestatis tuae robur est defixum,
indeque omnia despicis et praeclaris auribus audis. Tua super mundum ac
coelum sidereum aurea supereminet ingens aeterna potestas, qua elatus
tuo te splendore excitans perennibus rivis foves animum infinitum. Qui
producis informans materiam incorruptibilem, quam generatio
circumvagatur, quoniam formis illam obligasti, ex eademque mente
fluxerunt origines sanctorum regum, qui te circumstant, potentissime! ex
te nati, legationibus profecti ad te legatorum genitorem tuamque
potentiam<span class = "tag">2</span> feruntur. Ad haec quoddam tertium
regum genus creasti, qui tuas laudes continuate celebrant. Tu morte
vitam, optime, mortalibus dedisti.</p>

<div class = "footnote">
<b>1.</b> Graeca verba in omnibus, quos contulimus, codicibus adeo
corrupta sunt, ut ea plane haud enucleanda omittere mallem.&nbsp;
<b>2.</b>&nbsp;Alibi: <i>tuaque potentia</i>.</div>

<p>
OCTAVIUS: Graecis dedit ore rotundo Musa loqui, nobis non licet esse tam
disertis. Neque enim versibus Latinis haec reddi posse puto, non<span
class = "tag">1</span> si Veronensis ille vir<span class =
"tag">2</span> reviviscat,<span class = "tag">3</span> qui ex uno versu
heroico sexaginta se fecisse jactavit.</p>

<div class = "footnote">
<b>1.</b> Alibi: <i>etiam</i>.&nbsp;
<b>2.</b>&nbsp;Alius: <i>vester</i>.&nbsp;
<b>3.</b>&nbsp;Julius Caesar Scaliger.</div>

<p>
SALOMO: Egregia quidem ista laus, si non ab homine ad hominem
proficiscatur. Sed si verum est, Christi morte vitam dari et peccata
dilui, cur poenitentiam, cur scelerum confessionem, cur etiam
satisfactionem christiani pontifices ab improbis exigunt? Aut quid magis
divina lex ab homine exquirit? Quare auriculari Romanorum confessione
non potuit perniciosius cogitari, sive quod homini ab homine flagitia
remitti putant, quae summa erga Deum impietas est, sive quod ea
persuasione licentia flagitiis omnibus, proposita veniae spe,
indulgetur, sive quod robustissimae quaeque impietates semper silentur,
sive quod conscientia<span class = "tag">1</span> desperationem affert
iis, quos pudet foedissima quaeque peccata confiteri, quae si sciantur,
capite luenda sunt, sive quod ad sceleratissima expianda pontificem
maximum adire necesse sit, sive quod tyrannis faciles aditus ad
proscriptiones et crudelitates aperiantur.</p>

<div class = "footnote">
<b>1.</b> Alii: <i>veniae</i>.</div>

<p>
CORONAEUS: Ego vero sic statuo, confessione auriculari nullum esse
<span class = "pagenum">296</span>
adversus omnia flagitia efficacius amuletum. Quis enim graviter peccare
ausit, qui sciat, nullam, nisi de scelere admisso confiteatur, veniam
sperandam<span class = "tag">1</span>. Et quidem Indos et Peruanos ante
Hispanorum adventum rudes adhuc<span class = "tag">2</span> et solis
cultores ista confessione apud sacerdotes uti consuevisse, testis est
historia Indorum<span class = "tag">3</span>, quin etiam capitale esse
apud illos sacerdoti, scelera divulgare.</p>

<div class = "footnote">
<b>1.</b> Addit hoc loco alius codex: SALOMO.&nbsp;
<b>2.</b>&nbsp;Addit alius: <i>siderum</i>.&nbsp;
<b>3.</b>&nbsp;Alius hoc loco addit nomen interlocutoris: SALOMO.</div>

<p>
CURTIUS: Cum daemonibus inservirent, cui dubium esse potest, quin etiam
hunc morem ab iis didicerint et expresserint, ut ab hominibus, non a Deo
veniam peterent ac sperarent? O mirabile improbitatum amuletum! scilicet
ipsi Deo tot saecula antea ignotum, ut homines a flagitiis coërceantur?
At eo processit impietas, ut etiam sine poenitentia, solius sacerdotis
verbo atrocissima quaeque scelera plerumque obliterari putent.
Poenitentia vero quanta sit ad veniam adipiscendam, docet<span class =
"tag">1</span> Manasse rex Judaeorum eleganti ac efficaci oratione ad
Deum. <i>Tu</i>, inquit, <i>poenitentiam infinita bonitate decrevisti,
ut eos ab interitu servares, qui justissimis legibus ac judiciis
fuissent perituri.</i></p>

<div class = "footnote">
<b>1.</b> Alius: <i>docuit</i>.</div>

<p>
FRIDERICUS: Christi mors ea scelera non expiavit, quae jam pridem
poenitentia vel justa ultione prius vindicata fuerant, nec eorum
peccata, qui<span class = "tag">1</span> nullam futuri Messiae spem
conceperant, nec item eorum, qui oblatam a Christo salutis recuperandae
medicinam repudiarunt, sed qui beneficium Christi gratuitum
acceperunt<span class = "tag">2</span>, ii non modo culpam, sed
levissimas effugiunt poenas omnium improbitatum.</p>

<div class = "footnote">
<b>1.</b> Alius <i>quae</i>.&nbsp;
<b>2.</b>&nbsp;Alius: <i>receperunt</i>.</div>

<p>
OCTAVIUS: Profecto decretum illud valde perniciosum mihi videtur, ut ex
fiducia, quam de Christi supplicio flagitiosissimus quisque temere
accipiat, peccatorum veniam adipisci mereatur. Nam quid aliud est, quam,
tanta flagitiorum impunitate omnibus proposita, viam latissimam ad omnes
impietates audacissimo cuique munire?<span class = "tag">1</span></p>

<div class = "footnote">
<b>1.</b> Alius: <i>aperire</i>.</div>

<p>
FRIDERICUS: Christi mors potissimum necessaria fuit humano generi ad
expurgandam<span class = "tag">1</span> teterrimam originis labem.</p>

<div class = "footnote">
<b>1.</b> Alius: <i>depurgandam</i>.</div>

<p>
TORALBA: Si peccatum nullum est nisi voluntarium, ut quidem omnes
theologi<span class = "tag">1</span> confitentur, peccatum originis
nullum esse potest, quia nulla est in nascente peccandi<span class =
"tag">2</span> voluntas. Quod si ita est anxia de trinitate disputatio,
ac multo difficilior de incarnatione divinitatis, item de ascensione Dei
hominis in coelum ac de caeteris id genus divinis ac naturae legibus
valde contraria diluuntur.</p>

<div class = "footnote">
<b>1.</b> Augustinus, l. 1. de libero arbitrio. Lombardus
l.&nbsp;III.&nbsp;
<b>2.</b>&nbsp;Alibi: <i>peccati</i>.</div>

<p>
CURTIUS: Ut nullum sit originale peccatum, fieri nullo modo potest, quia
nihil frequentius in Veteris et Novi Testamenti tabulis reperitur.</p>

<p>
SALOMO: Non dubito, in eo Adamum peccavisse, non quod poma
<span class = "pagenum">297</span>
vetita decerperet, ut vulgus puerili errore opinatur, sed quia mentem,
ab intelligibilium rerum contemplatione abductam, cupiditatum ac sensuum
illecebris inescari et obrui pateretur. Sic enim Ebraeorum theologi
acutissimi<span class = "tag">1</span> mulieris appellatione sensus
corporeos, mariti vero nomine intellectum significari ajunt, ut
serpentis verbo voluptatem, quae quasi serpens corporis latebras subire
ac meatus omnes sensuum et orificia tentare, vim tamen praecipuam
dentibus exserere et in ventre reptare solet. Sed utcunque peccavit
Adamus, cur peccatum illud ad posteros innocentes redundaret? aut si
vitia transferantur ad posteros, virtutes quoque transferri necesse est,
ac multo magis quam vitia, cum in universa natura bona malis semper
fuerint potentiora, ut superius demonstratum est. At omnes philosophi
aeque ac theologi<span class = "tag">2</span> diuturna experientia duce
compertum habuerunt, nullas parentum virtutes ad posteros traduci. Non
poterunt<span class = "tag">3</span> igitur transfundi peccata, cum sit
eadem contraria disciplina, ex quo sequitur, nullum esse originale
peccatum.</p>

<div class = "footnote">
<b>1.</b> Philo legg. alleg. I. II. III. de Mos. II. de gigantibus.
Rabbi Ruben in libro Aboth Nathan c. 16. [N.]&nbsp;
<b>2.</b>&nbsp;Aristotelis Ethic. Plato in Menon. Scotus sentent.
l.&nbsp;II.&nbsp;
<b>3.</b>&nbsp;Alius: <i>possunt</i>.</div>

<p>
CORONAEUS: Ista quidem fuit Pelagii haeresis,<span class =
"tag">1</span> jam pridem theologorum summa consensione repudiata et
conciliorum decretis explosa, nostraque aetate Tridentini concilii<span
class = "tag">2</span> summa autoritate fracta ac rejecta. Sic enim
decretum est: Eum qui peccatum Adami ad posteros propagatum negat, aut
ei solum nocuisse aut corporeas tantum imbecillitates transfusas aut
aliter quam Christi morte aboleri potuisse<span class = "tag">3</span>
putat, anathema esto. Quae dicta Pauli verbis ac sententiis nituntur.
Quemadmodum enim ait Paulus:<span class = "tag">4</span> <i>Mors
imperium habuit ob unius peccatum, ita unius morte gratia latissime
propagatur ad salutem.</i> Cur etiam quereretur David his verbis:<span
class = "tag">5</span> <i>Ecce in sceleribus conceptus sum et in
peccatis concepit me mater&nbsp;mea.</i></p>

<div class = "footnote">
<b>1.</b> Augustinus l. XI. de nupt. et l. II. contra Pelag.&nbsp;
<b>2.</b>&nbsp;Sess. V. c. 2. 3.&nbsp;5.&nbsp;
<b>3.</b>&nbsp;Deest in alio codice.&nbsp;
<b>4.</b>&nbsp;Rom. 5, 17&nbsp;sq.&nbsp;
<b>5.</b>&nbsp;Psalm. 51,&nbsp;7.</div>

<p>
OCTAVIUS: Manichaeorum haeresis est, inquit Augustinus,<span class =
"tag">1</span> peccatum originis defendere.</p>

<div class = "footnote">
<b>1.</b> Augustinus l. II. de nupt. c. 19 ad Valerian.</div>

<p>
FRIDERICUS: Hic innuit Augustinus haeresin Manichaeorum, qui ab
aeternitate infinita duo bonorum et malorum principia posuerunt, Deum,
inquam, bonorum et Deum malorum aequa potestate, in qua haeresi
diutissime Augustinus haesit, illud enim<span class = "tag">1</span> est
peccatum. Sed ne quis putet, Augustinum originis humanae labem negare,
pleni sunt ejus libri, plenae epistolae originis peccato. Sic enim
adversus Pelagium: Omnes homines, inquit, originis peccato tenentur.</p>

<div class = "footnote">
<b>1.</b> Alius: <i>non</i>.</div>

<p>
TORALBA: Si plus auctoritati conciliorum, quae tamen ab Helvetiis et
Germanis rejiciuntur, quam rationi tribuamus, nullus disputationi,
nullus
<span class = "pagenum">298</span>
demonstrationi locus futurus est, sed omnia temere assentiri oportet,
quia Augustinus, quia Hieronymus, quia Scotus, quia Galatinus<span class
= "tag">1</span> dixit. Sed obsecro rationibus et argumentis perspicuius
disseratur. Nam qui Pelagii<span class = "tag">2</span> sententiam
omnium verissimam pejus<span class = "tag">3</span> tueretur, vidi
neminem. Subtilius igitur omnia hujus quaestionis argumenta, si placet,
discutiantur, cum ab ea innumerabilium quaestionum fructus explicentur.
Quid enim est peccatum originis, nisi quia mater in conceptu
paterve<span class = "tag">4</span> plus aliquando<span class =
"tag">5</span> libidini ac voluptati, quam decuit, indulsit? Ut ita sit,
cur filio fraudi futurunt&nbsp;sit?</p>

<div class = "footnote">
<b>1.</b> Ep. ad P. Diaconum.&nbsp;
<b>2.</b>&nbsp;Alius: <i>Pelagio</i>.&nbsp;
<b>3.</b>&nbsp;Alius idem: <i>prius</i>.&nbsp;
<b>4.</b>&nbsp;Alius: <i>patri</i>.&nbsp;
<b>5.</b>&nbsp;Alius: <i>aliquanto</i>.</div>

<p>
CURTIUS: Nonne rationi consentaneum est, quando ratione<span class =
"tag">1</span> Toralba<span class = "tag">2</span> contendit, ut filius
haeres parentum obligatione teneatur? Id enim<span class =
"tag">3</span> Plutarchus, quantumvis paganus, naturali aequitati
consentaneum esse scripsit.</p>

<div class = "footnote">
<b>1.</b> Alibi: <i>Nonne ratio consentanea est, quando ratione
etc.</i>&nbsp;
<b>2.</b>&nbsp;Deest in alio codice.&nbsp;
<b>3.</b>&nbsp;Alius: <i>etiam</i>.</div>

<p>
OCTAVIUS: Debita quidem haereditaria lui<span class = "tag">1</span>
oportere concedo, sed quis unquam audivit, scelerum ultionem aut
exactionem poenarum ab haeredibus repeti?</p>

<div class = "footnote">
<b>1.</b> Alius: <i>solvi</i>.</div>

<p>
SALOMO: Legibus divinis disertissime cavetur, ne filius parentum ulla
culpa teneatur, idque saepius repetitum videmus<span class =
"tag">1</span>.</p>

<div class = "footnote">
<b>1.</b> Deuter XIV, 4. Reg. II, 2 et 4. Paralip. II, 25. Ezech.
XVIII.</div>

<p>
CORONAEUS: Non modo labem originis Christi cruore delebilem, sed etiam
privati cujusque sceleris poenas a posteris repeti<span class =
"tag">1</span> testatum habemus.</p>

<div class = "footnote">
<b>1.</b> Alius: Deum <i>repetiisse</i>.</div>

<p>
SALOMO: Sua quisque fraude plectitur, non aliena. Nam cum Israëlitae
conquererentur, majores nostros uvas acerbas degustavisse<span class =
"tag">1</span>, Deus clara voce populum contestatur<span class =
"tag">2</span>, suam cuique integritatem profuturam, vitia cuique sua,
non aliis, nocitura. Quod autem sui nominis hostes ulturum minatur
tertia quartaque progenie, hanc recipit interpretationem theologorum
consensu<span class = "tag">3</span>, ut si scelestum parentem sequatur
filius nequam, hunc nepos, ni sit patre et avo melior, tunc Deus,
parentum, avorum et proavorum memor, ultionem ita persequetur<span class
= "tag">4</span>, ut nulla deinceps eorum posteritatis memoria sit
futura et<span class = "tag">5</span> penitus a stirpe deleantur, sui
vero cultorum et amantium etiam<span class = "tag">6</span> millesimam
progeniem amplexaturum jurejurando spopondit, ut omnes intelligant,
quanto Dei misericordia major sit acerbitate. Neque tamen posteros
patitur parentum improbitatem luere, sed sua quemque, non aliena poena
tueri.</p>

<div class = "footnote">
<b>1.</b> Addit alius: <i>ac filiorum dentes obstupuisae</i>.&nbsp;
<b>2.</b>&nbsp;Ex. XX. Deuter. I,&nbsp;4.&nbsp;
<b>3.</b>&nbsp;Rabbi Salomo, Rabbi Levi in Exod. 10. Abraham Aben Ksra
in cap. 2. de&nbsp;cal.&nbsp;
<b>4.</b>&nbsp;Alii: <i>perseiquuntur</i>.&nbsp;
<b>5.</b>&nbsp;Alius; <i>sed</i>.&nbsp;
<b>6.</b>&nbsp;Alius: <i>in</i>.</div>

<p>
FRIDERICUS: Cur igitur denunciatum est Heli pontifici maximo, de
posteris suis neminem senem aut locupletem futurum, propterea quod
filiorum impietatem inultam reliquisset?</p>

<p>
<span class = "pagenum">299</span>
SALOMO: Non est hoc, punire posteros, qui nondum nati erant, et qui, ne
nascerentur, prohiberi potuissent<span class = "tag">1</span>, sed minus
beare. Consimile est illud Davidis propter caedem Abneris, quem Joabus
nefarie trucidarat, gravi exsecratione imprecantis, ut esset in ejus
posteris inopia, ulcus, lepra, hoc est Joabi posteros<span class =
"tag">2</span> minus beari. Et quoniam nihil carius<span class =
"tag">3</span> esse potest, quam sui cuique liberi, nihil quod ardentius
amari possit, propterea Deus gravissimas minas addit, scilicet injurias
sibi allatas in tertiam usque generationem ulturum. Summa tamen Dei
beneficia<span class = "tag">4</span> recordari fas est, quia praestat
ad breve tempus nasci, florere, vivere, quam nullo tempore nasci, et
loripedem esse, quam nunquam exstitisse.</p>

<div class = "footnote">
<b>1.</b> Alii: <i>prohibere potuissent</i>.&nbsp;
<b>2.</b>&nbsp;Alius: <i>Jacobi posteros</i>.&nbsp;
<b>3.</b>&nbsp;Alius sine dubio false: <i>clarius</i>.&nbsp;
<b>4.</b>&nbsp;Alibi: <i>summi ... beneficii</i>.</div>

<p>
FRIDERICUS: Sed agitur de peccati labe originaria, ab Adamo<span class =
"tag">1</span> ad posteros transfusa, quam pagani ipsi confitentur; quo
pertinet illud lyrici:</p>

<div class = "verse close">
Nam vitiis nemo sine nascitur, optimus ille est,<br>
Qui minimis<span class = "tag">1</span> urgetur<span class =
"tag">2</span>.</div>

<div class = "footnote">
<b>1.</b> Alibi: <i>Abrahamo</i>.&nbsp;
<b>2.</b>&nbsp;Alius: <i>nimis</i>.&nbsp;
<b>3.</b>&nbsp;Horatius. Sat. I, 3,&nbsp;69.</div>

<p>
TORALBA: Ista liceant poëtis. Certe qui naturam ullius sceleris
incusant, non in seipsos<span class = "tag">1</span>, sed in naturae
parentem<span class = "tag">2</span> scelus regerunt, quo nihil fieri
capitalius potest. Quis enim peccat in eo ipso, quod declinare nequit?
An vero peccatum ullum fingi potest, nisi summa peccantis voluntate
susceptum?<span class = "tag">3</span> At utroque vacat infans, nec bona
expetere, nec mala declinare potest, nec effugere, ac ne perspicere
quidem, quae sibi natura insita essent. Nullum igitur infanti peccatum
imputari potest. At ubi nulla est culpa, nulla debet irrogari poena.
Quae cum ita sint, nihil est quam ob rem filius ab aeterno tempore
genitus sit, aut cur incredibilis ac stupenda illa incarnatio Dei fingi
debuerit, frustra denique Christus pro expurganda originis macula
supplicium passus esse putatur<span class = "tag">4</span>.</p>

<div class = "footnote">
<b>1.</b> Alii: <i>seipsis</i>.&nbsp;
<b>2.</b>&nbsp;Alius idem: <i>natura parentum</i>.&nbsp;
<b>3.</b>&nbsp;Scotus l. II. dist. Sentent. dist. 30. Augustinus de lib.
arbit. l.&nbsp;III.&nbsp;
<b>4.</b>&nbsp;Alius: <i>putetur</i>.</div>

<p>
FRIDERICUS: Ista quidem philosophis incredibilia, nova, ficta et
inaudita sunt, sed cum Pelagius rationibus a philosophis petitis
uteretur, ut peccatum originis nullum esse demonstraret, Hieronymus
philosophorum haereticorum patriarchas nominavit. Nam si philosophorum
argutiis assentiamur, fidem ac pietatem ejurare oportet, quanquam
argumentum illud levissimum est, cum originis labes illa non sit ab
infante, sed ab Adamo profecta, qui sciens peccavit, cum ab usu rationis
sponte descivit. Radix autem quocumque colore semel imbuta<span class =
"tag">1</span>, stipitem, ramos, folia, flores, fructus eodem imbuit
sapore, odore, colore, veneno. Ita fit, ut hominis natura funditus
eversa nullam ullius boni aut virtutis scientiam habere videatur.
<i>Quis</i>, inquit sapientiae magister<span class = "tag">2</span>,
<i>dicere audeat, mundum est cor meum? purus sum sceleris?</i> Quanto
verius est illud<span class = "tag">3</span>: <i>Omnis homo mendax,
i.e.</i>
<span class = "pagenum">300</span>
<i>peccator! Nam si dicam</i>, inquit ille, <i>nos peccato vacare, ipsi
nos seducimus.</i> Salus autem uno verbo denunciatur: <i>Crede et salvus
eris!</i></p>

<div class = "footnote">
<b>1.</b> Alius: <i>infecta</i>.&nbsp;
<b>2.</b>&nbsp;Proverb. 1,&nbsp;10.&nbsp;
<b>3.</b>&nbsp;1 Joh. 1,&nbsp;8.</div>

<p>
OCTAVIUS: Quorsum ista, nisi ut improbi, qui levissima fide coelum se
rapturos confidunt, foedissimo voluptatum omnium coeno volutati naturam
accusent et in Deum ipsum naturae<span class = "tag">1</span> parentem
improbitatum omnium causas effectrices desperata virtute regerant? Nam
ut omnes jam adulti recta via deflexerunt, illa tamen de infantibus
intelligi possunt, sed de iis, qui judicio suscepto ac sponte a naturae
legibus aberrarunt. Et vero quis Illyricum theologum ferat, cum originis
peccatum intimam animorum substantiam pervadere et ab ipso diabolo
procreari ac transformari scribit, idque sola fide obliterari? Capitalis
ista quidem vox esse mihi videtur<span class = "tag">2</span>. Quid
igitur Paulus voluit, cum diceret<span class = "tag">3</span>: <i>Nos
eramus natura filii irae</i>; nisi originis labes illa significatur?</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Alius addit: FRIDERICUS, ita ut huic sequens interlocutio
tribuatur.&nbsp;
<b>3.</b>&nbsp;Ephes. 5, 5. Coloss. 3,&nbsp;6.</div>

<p>
TORALBA: Omittamus hominum auctoritatem ac necessariis argumentis
disseratur! Quis enim laudem et vituperationem mereatur ex iis, quae a
natura ipsa contraxit? Quis non potius commiseratione, quam ulla poena
dignus videatur? Nos quidem piget coecorum ac miseret surdorum, qui sic
nati sunt, at istos non miseret infantulorum. Jam vero quis putet, non
modo ante partum primi parentis scelere nos obligari, verum etiam scelus
illud tantum ac tam grave esse in ipsis infantibus, ut Deum foeminae
uterum subire, carnis humanae conceptionem pati ac supplicia mortis
teterrimae perferre necesse fuerit, ut scilicet puellos<span class =
"tag">1</span> innocentissimos tanta sceleris immanitate liberaret?</p>

<div class = "footnote">
<b>1.</b> Alibi: <i>pullos</i>.</div>

<p>
CORONAEUS: Audite Cyprianum<span class = "tag">1</span> theologum ac
martyrum suae aetatis facile principem: Mori plane timeat, inquit, qui
ex aqua et spiritu non renatus gehennae ignibus mancipatur. Quibus
verbis ne infantes quidem ipsos excepit. Baptismo vere maculam illam
originis penitus aboleri confidimus, quia sanguinis Christi baptismus
aquae infusione significatur.</p>

<div class = "footnote">
<b>1.</b> Lib. III. de mortal.</div>

<p>
TORALBA: Si sanguine Christi fuso labes originis omnino abstersa erat,
quid opus Christi supplicio? Quanquam saepius admiratus sum baptizandi
ritum. Quaerit sacrificulus ab infante<span class = "tag">1</span>
vagiente, utrum baptizari velit necne? Quorsum haec?</p>

<div class = "footnote">
<b>1.</b> Alius: <i>sacrificus ab infantulo</i>.</div>

<p>
CORONAEUS: Propinquorum ac parentum fides aeque proficit<span class =
"tag">1</span> ac si puellus<span class = "tag">2</span> ipse
responderet: <i>Assentior.</i></p>

<div class = "footnote">
<b>1.</b> Alius: <i>perficit</i>.&nbsp;
<b>2.</b>&nbsp;Alibi: <i>pullus</i>.</div>

<p>
OCTAVIUS: Absurdum mihi videtur, quod parentum fides infantulo vagienti
prosit ad eluendam originis labem, quam ab ipsissimis parentibus
contraxisse affirmant.</p>

<p>
<span class = "pagenum">301</span>
CURTIUS: Ea vis est effusi sanguinis e pretiosissimis vulneribus Christi
Dei et hominis, cujus lavacro irrigati sunt parentes.</p>

<p>
SALOMO:<span class = "tag">1</span> At Paulus<span class =
"tag">2</span> Christi necem ad eluenda tantum peccata praeterita
profuisse scribit. Frustra igitur, qui post Christum nati sunt, ullam in
ejus supplicio fiduciam habent. Jam vero si parentes vestri lavacro
sanctiore et cruore Christi servatoris expurgati omnino fuere, qui fieri
potuit, ut rursus labem illam pestiferam ad posteros traducant?</p>

<div class = "footnote">
<b>1.</b> Alius: OCTAVIUS.&nbsp;
<b>2.</b>&nbsp;Rom. III. IV. quod notandum.</div>

<p>
CURTIUS: Non sic eluitur baptismo vel cruore Christi, ut non resideat
insita peccati radix in ipsis cupiditatum latebris et involucris.</p>

<p>
TORALBA: At longius Christiani progrediuntur, neque enim labem tantum
originis, sed etiam alia quaeque peccata Christi morte dilui
arbitrantur. Vel enim<span class = "tag">1</span> levissima quaeque
delicta, quae errore imprudentibus exciderunt, vel a scientibus nullo
errore contracta, vel robustiorum improbitatum scelera ignoscuntur.
Leviora quidem<span class = "tag">2</span> prius lege divina
demonstratum est sola poenitentia deleri, graviora autem, puta
adulteria, stupra, caedes, veneficia, parricidia, sortilegia, idolatria,
contumelia nomini Dei illata, poenas habent divinis et humanis legibus
constitutas, quae post Christi mortem frustra decernerentur,<span class
= "tag">3</span> si falsarius, si fur, si adulter, si parricida
exciperent apud praetores ac judices talium quaestionum, se baptizatos
esse, ac fide constanti persuasum habere, omnia flagitia, tum praeterita
tum futura, Christi pretiosissimo cruore dilui. Si igitur a vivis aut
mortuis justa scelerum supplicia exiguntur, inane est illud beneficium,
inanis Christi mors ad scelerum impunitatem.</p>

<div class = "footnote">
<b>1.</b> Alius: <i>igitur</i>.&nbsp;
<b>2.</b>&nbsp;Alius addit: <i>ut</i>.&nbsp;
<b>3.</b>&nbsp;Alibi: <i>discernuntur</i>, vel:
<i>decernentur</i>.</div>

<p>
CORONAEUS: Baptismus quidem propter Christi supplicium diluit omnem
originis labem, ac tametsi libido et cupiditas, peccati fames
relinquitur, nemini tamen baptizato nocere potest, si modo ratione duce
obsistere velit, ut sanctionibus Tridentinae synodi cavetur.<span class
= "tag">1</span></p>

<div class = "footnote">
<b>1.</b> Can. 3. sess.&nbsp;5.</div>

<p>
FRIDERICUS: Concilia quatuor, scilicet Nicaenum, Constantinopolitanum,
Ephesinum, Chalcedonense, quae et Gregorius<span class = "tag">1</span>
pontifex maximus perinde habet ut evangelia, respuere nolim, nec
principum aut pontificum, qui affuerunt aut praefuerunt, potestatem
elevare.<span class = "tag">2</span> Caetera vero concilia, quibus
pontifices ambitiosa decreta fingere ac nova refingere<span class =
"tag">3</span> consueverunt, probare non possum. At enim Gregorius
Nazianzenus aperte scripsit,<span class = "tag">4</span> se nullius
unquam synodi felices exitus vidisse, i.e. <span title =
"Greek: mêdemias sunodou telos heôrakenai christon">μηδεμίας
συνόδου τέλος ἑωρακέναι χριστόν</span>.
Et certe Nicolaus Panormi pontifex, ecclesiae
Romanae cultor maximus, conciliorum autoritatem extenuans: Plus, inquit,
vel simplici laico, scripturam sacram profitenti, quam toti concilio
credendum. Tutius est igitur, in eo genere Augustini sententiam probare,
sic enim ille ad Maximianum:
<span class = "pagenum">302</span>
Neque ego<span class = "tag">5</span>, inquit, Ariminensi Synodo, quae
Arianam sectam probavit, neque Nicaena teneor, sed auctoritate sacrorum
scriptorum nitimur<span class = "tag">6</span>, i.e. prophetarum,
apostolorum, martyrum, quibus originis peccatum summa consensione
probatur.</p>

<div class = "footnote">
<b>1.</b> Lib. 1. cp.&nbsp;24.&nbsp;
<b>2.</b>&nbsp;Alius: <i>enervare</i>.&nbsp;
<b>3.</b>&nbsp;Alius: <i>figere ... refigere</i>.&nbsp;
<b>4.</b>&nbsp;Ep. 42 ad Procop.&nbsp;
<b>5.</b>&nbsp;Alius: <i>nego</i>.&nbsp;
<b>6.</b>&nbsp;Alii: <i>nitamur</i>, vel: <i>utamur</i>.</div>

<p>
TORALBA: Ne, obsecro, conciliabulorum aut levium scriptorum atque
imperitorum hominum auctoritate rationis aut intelligentiae nostrae
lumen extingui aut obrui patiamur.</p>

<p>
CURTIUS: Sed quibus, Toralba, rationibus res divinas ac sanctissima
patrum antiquissima decreta, tot saeculis confirmata, evertere te posse
confidis?</p>

<p>
TORALBA: Si peccatum actuale Adami non tantum peccanti nocuit,
quantamcunque<span class = "tag">1</span> poenam pertulerit<span class =
"tag">2</span>, sed etiam in omnes posteros transfusum est, aut a
corpore in corpora, aut ab animis in animos, aut ab utroque in utrumque
transfundi oportuit. At corpus ipsum nullius peccati<span class =
"tag">3</span> coargui potest, alioquin bruta quoque ipsa peccarent. Sin
peccatum omne a voluntate et rationis lapsu proficiscitur<span class =
"tag">4</span>, summa theologorum christianorum consensione profecto
peccatum originis<span class = "tag">5</span> in animis infantium esse
non potest<span class = "tag">6</span>, cum planum sit inter
Christianos, Ismaëlitas et Ebraeos, omnes omnium animas a Deo
mundissimas ac purissimas creari et creatas illabi momento in corpus
humanum. Quodsi mens a Deo pura proficiscatur, unde labes ad infantis
animam irrepere potest? Quae ratio fecit, ut sententiarum magister ad
stuporem usque miraretur, undenam labes illa derivaretur? Non peccat,
inquit, qui creat animam, non peccant parentes, qui progenerant corpus,
cum id universae naturae consentaneum sit<span class = "tag">7</span>.
Per quas igitur rimas inter tot innocentiae praesidia peccatum penetrare
potuit?<span class = "tag">8</span> At ne Aristoteles quidem hominis
mentem semine traduci putavit, extrinsecus infundi, ut satis aperte
declarat his verbis: <span title =
"Greek: Leipetai ton noun monon thurathen epeisienai kai theion einai monon.">Λείπεται
τὸν νοῦν μόνον θύραθεν ἐπεισίεναι καὶ θεῖον εἶναι μόνον.</span>
Ego <span title = "Greek: to thurathen">τὸ θύραθεν</span>
interpretor <span title =
"Greek: theothen, ouranothen, hupsothen">θεόθεν,
οὐρανόθεν, ὑψόθεν</span>, divinitus, coelitus, superne.</p>

<div class = "footnote">
<b>1.</b> Alibi: <i>quantumcunque</i>.&nbsp;
<b>2.</b>&nbsp;Alius: <i>damnumque ipse pertulit</i>.&nbsp;
<b>3.</b>&nbsp;Alius: <i>At corporis ipsius nullum
peccatum</i>&nbsp;etc.&nbsp;
<b>4.</b>&nbsp;Alius: <i>proficiscatur</i>.&nbsp;
<b>5.</b>&nbsp;Alius: <i>originale</i>.&nbsp;
<b>6.</b>&nbsp;Petrus Lombardus. Thomas Aquinas. Scotus. Albertus.
Durandus.&nbsp;
<b>7.</b>&nbsp;Libro de generatione mentem extrinsecus ingredi scribit
et hanc solam esse divinam.&nbsp;
<b>8.</b>&nbsp;Haec antecedentia undecim verba desunt in alio
codice.</div>

<p>
SALOMO: David Kimchi et Rabbi Saadias cum interpretantur illa verba<span
class = "tag">1</span>: formans spiritus in medio ejus, tradunt animam a
Deo formari in ipsa corporis perfectione. Idque confirmat non modo Rabbi
Moses Aegyptius<span class = "tag">2</span>, sed etiam cum Christianis
et Ismaelitis theologis Stoici conspirant, repudiata opinione
Platonicorum, qui a Deo quidem animas prodire fatentur, sed initio
mundanae originis omnes simul ac semel conditas fuisse ac vicissim
corpora subire putant.</p>

<div class = "footnote">
<b>1.</b> Zach. cap. XII,&nbsp;1.&nbsp;
<b>2.</b>&nbsp;In epistola contra astrologos.</div>

<p>
<span class = "pagenum">303</span>
TORALBA: Si tamen verum esset, quod Epicureis videtur, animos hominum
aeque ac bestiarum cum ipso semine traduci, quodque necesse est
confiteri, si originis peccatum admittamus, oporteret peccata in
infinitam vim ac multitudinem excrescere et ad posteros omnes derivari.
Hoc autem absurdum esse, experientia atque usus, rerum omnium magister
optimus, cogit confiteri. Videmus enim Josiam<span class =
"tag">1</span> nepotem. Manassis, crudelissimi tyranni, qui principes
suae gentis omnes impietate superaverat, pietate ac justitia paucissimos
sibi pares, superiorem habuisse neminem. Quodsi anima non traducitur
semine, sed divinitus delapsa diffunditur in corpus, nulla peccati
originis macula fingi potest.</p>

<div class = "footnote">
<b>1.</b> 2 (4) Regum 21, 24 sqq. 22, 1 sqq. 1 Chronic. 33,
25&nbsp;sqq.</div>

<p>
FREDERICUS: Fatemur quidem, animas non traduci semine, sed carnis
contagione conspurcari, propter arctissimam corporis atque animae
conjunctionem. Quaeris, inquit Augustinus<span class = "tag">1</span>,
culpam in pueris, invenies ex carne traductam. Eadem est Petri Lombardi
et eorum, qui ab ejus schola profecti sunt, sententia.</p>

<div class = "footnote">
<b>1.</b> Ad Bonifacium epist.&nbsp;25.</div>

<p>
TORALBA: Hoc ipsum est rustice philosophari, cum hoc ipsum sit contra
naturam, ut materia in formam, h.e. ut corpus agat in animam. Est enim
materia patibilis, forma vero actuosa. Et quidem Augustinus<span class =
"tag">1</span> ipse ex eo naturae decreto concludit, nullam esse
corporum in mentes actionem.</p>

<div class = "footnote">
<b>1.</b> In cap. 2 Geneseos.</div>

<p>
CURTIUS: Quoniam Augustini verbis utitur Toralba, ejusdem auctoritate
facile refellitur. Sic enim Augustinus<span class = "tag">1</span>:
Firmissime teneas et nullatenus dubites, eos, qui sine baptismo de hoc
saeculo transeunt, aeternis suppliciis puniendos, quae verba de
Cypriani<span class = "tag">2</span> scriptis descripsisse videtur.</p>

<div class = "footnote">
<b>1.</b> Cap. 3. enchirid.&nbsp;
<b>2.</b>&nbsp;De mortalitate.</div>

<p>
OCTAVIUS: Idem tamen eodem libro negat, infantes sine baptismate mortuos
ullas perferre poenas, quia nullam sensuum delectationem gustarunt<span
class = "tag">1</span>. Ex quo sequitur, nullum esse peccatum originis,
si nulla poena irrogatur, nec ullam fuisse causam, cur putemus Christum
tam acerba supplicia pro peccato Adami ad posteritatem transfuso, quod
nullum est, perpeti debuisse ac sapienter Muhammedem hominibus
persuasisse, nunquam Christum supplicio affectum fuisse, ut inveteratam
ac penitus insitam Christianorum mentibus opinionem de salute humano
generi parta ob Christi supplicium refutaret, ut deinceps ab hominis spe
ad immortalem Deum fiducia traduceret.</p>

<div class = "footnote">
<b>1.</b> Idem sentit Petr. Lombard. lib. II. dist.&nbsp;34.</div>

<p>
FRIDERICUS<span class = "tag">1</span>: Nullam tamen poenam putas
infantum animabus infligi, quibus omnino divinae visionis spes est
erepta?</p>

<div class = "footnote">
<b>1.</b> Duae hae sequentes interlocutiones et Friderici et Octavii
desunt in alio codice.</div>

<p>
OCTAVIUS: Cur igitur infantum Herodis jussu caesorum festa coluntur
Christianis, quasi divorum, nisi Dei<span class = "tag">1</span> visione
fruerentur?</p>

<div class = "footnote">
<b>1.</b> Alius: <i>divina</i>.</div>

<p>
FRIDERICUS: Quoniam Christi sanguine abluti censentur, ut martyres
innumerabiles, qui prius caesi sunt, quam baptizari potuissent.</p>

<p>
<span class = "pagenum">304</span>
OCTAVIUS: Si martyres supplicium excusat, quominus baptizari<span class
= "tag">1</span> licuerit, cur infantes morbus ac mors praematura non
excusabunt, cum saepe gravius crucientur qui morbo, quam qui gladio
cadunt?</p>

<div class = "footnote">
<b>1.</b> Desunt haec antecedentia octo verba in alio codice.</div>

<p>
CURTIUS: Quia nec morborum nec gladiorum ictus, sed causa martyrem<span
class = "tag">1</span> efficit.</p>

<div class = "footnote">
<b>1.</b> Alius: <i>martyrium</i>.</div>

<p>
OCTAVIUS: Non video, quid lotiones illae aquae lustralis momenti habeant
in baptismo, praeterquam quod sacerdotes sordes corporis, nec tamen
omnes, levissime abluunt. Quanquam si baptismus salutem parit, etiam
nolae tinnientes ac naves, quas baptizari saepissime et inditis
nominibus, aquae lustralis aspersione et unctione, plerumque vidistis,
salutem adipiscerentur.</p>

<p>
FRIDERICUS: Ea baptismi vis est, ut sordes humanae originis peccati
penitus eluantur, quibus sublatis restituatur hominibus illa, quam
Adamus originis suae principio habuit, justitia et integritas.</p>

<p>
OCTAVIUS: Si ablutio illa lustralis aqua, oleo, sale ac sputo condita,
tantum naturae dedecus eluit, quid amplius Christi mors efficere potuit?
Quamvis Christiani pontifices non sibi constant, qui peccatum illud
Adami mox execrantur, quod in universam ejus posteritatem manarit, mox
tamen necessarium fuisse ajunt. Hoc enim carmine solenni pridie
paschatis utuntur: O necessarium Adami peccatum, quod Christi morte
deletum est! Cur scelus illud tam detestabile dicitur necessarium? aut
si necessarium, cur detestabile est?<span class = "tag">1</span></p>

<div class = "footnote">
<b>1.</b> Deest in alio codice.</div>

<p>
CORONAEUS: Dicitur necessarium, quia sapientia divina, quae falli non
potest, multis ante saeculis praevisum erat.</p>

<p>
TORALBA: Istud quidem omnibus, qui ullam sensus partem habent,
miserabile videri debet, innumerabiles animas angelorum officiis ac
divina bonitate creari et ab ipso puritatis fonte derivari, creatas
corporibus illabi,<span class = "tag">1</span> illapsas cordium<span
class = "tag">2</span> labem carnis contagione momento contrahere, sine
ulla concretione animorum, contractis sordibus, quae alioquin
indelebiles putantur, aquae aspersione levissima expurgari ac
justissimos fieri infantes, qui sensu carent. Cum tamen videmus,<span
class = "tag">3</span> lotis et illotis, Christianis aeque ac<span class
= "tag">4</span> caeteris omnibus, eadem esse vitiorum instrumenta,<span
class = "tag">5</span> nec procliviores alios aliis honesta prosequenda
aut turpia declinanda, sed uti quisque paganus aut Christianus doctrina
ornatus<span class = "tag">6</span> sit, et ad verum decus a puero
educatus, ita virtutibus excellere et praestare, eoque magis, si
praestantia quaedam vis animorum quibusdam insita sit, quales accepimus
Aristidem justum, Themistoclem, Socratem, Periclem, Phocionem, Rutilium
Torquatum, Papirium Cursorem, Fabios, Scipiones, Catones, quos viros!
Inter philosophos plurimi
<span class = "pagenum">305</span>
quoque magna virtute atque integritate viri, quibuscum nulli Christiani
sunt conferendi! Nec immerito Erasmus: Parum, inquit, abest, quin dicam:
Sancte Socrates, ora pro nobis! Et quidem Julianus Augustus Socratem
capitis damnatum scribit, cum pro aeterno Dei cultu propugnaret, ut qui
angelum vitae ducem ac magistrum haberet. Quis igitur adeo desipit, ut
naturalia bona in hominibus propter primi parentis lapsum corrupta,
supernaturalia vero penitus exhausta fuisse putet? Sic tamen magister
ipse sententiarum<span class = "tag">7</span> ex opinione Augustini
scribit.</p>

<div class = "footnote">
<b>1.</b> Alius: <i>illi</i>.&nbsp;
<b>2.</b>&nbsp;Alius: <i>sordium</i>.&nbsp;
<b>3.</b>&nbsp;Alius: <i>videamus</i>.&nbsp;
<b>4.</b>&nbsp;Alibi: <i>atque</i>, omisso verbo <i>aeque</i>.&nbsp;
<b>5.</b>&nbsp;Alius addit: <i>atque incrementa</i>.&nbsp;
<b>6.</b>&nbsp;Alii: <i>a doctrina subordinatus</i>.&nbsp;
<b>7.</b>&nbsp;L. 1. dist.&nbsp;32.</div>

<p>
CORONAEUS: Qui subtilius ista disserunt, nullam justitiam infantibus ope
lotionis sacrae restitui, sed reatum modo tolli tradunt, nec infantes
justitiae debitores esse, ut Adamus, qui acceptam originis primordio
justitiam dicitur deseruisse, non labe originis, quam nullam habuit, sed
actuali peccato. In caeteris labem originis elui, reliquas vero peccati
scintillas ac fomites<span class = "tag">1</span> restare. Sic enim
Augustinus<span class = "tag">2</span>: Sunt, inquit, in baptismo
peccata deleta, sed non plane exstirpata.</p>

<div class = "footnote">
<b>1.</b> Alius: <i>fortes</i>.&nbsp;
<b>2.</b>&nbsp;Lib. II. de libero arbit.</div>

<p>
TORALBA: Haec certe opinio singularis probabilior est, quam eorum, qui
justitiam atque integritatem originis infantibus baptismate restitui
arbitrantur, qui tamen dicuntur innocentes, quia nullam justitiae aut
injustitiae partem combiberunt<span class = "tag">1</span>. Sed hoc
habet haec sententia incommodi, quod peccati fomitem in carne relinquit,
cum tamen sit in sens<span class = "tag">2</span>, in appetitu
sensitivo. Ac inter utrumque plurimum interest, quia voluntas imperat
corpori dominatu herili<span class = "tag">3</span>, appetitus vero
dominatu civili ac liberali. Qua quidem ratione nulla caro traduci
potest, fomite conspurcata. Et recte quidem Anshelmus<span class =
"tag">4</span> scribit, non magis semine quam sanguine animam
conspurcari ac sordidari. At in puris naturae causis delectatio propria
est sensitivi appetitus et in subjecto delectabili.</p>

<div class = "footnote">
<b>1.</b> Alius: <i>combibunt</i>.&nbsp;
<b>2.</b>&nbsp;Desunt duo haec verba in alio codice.&nbsp;
<b>3.</b>&nbsp;Desunt tria haec sequentia verba in alio codice.&nbsp;
<b>4.</b>&nbsp;C. 6 et 7 de conceptu virginis.</div>

<p>
CURTIUS: Demus id quidem; sed sine originis macula non esset immoderata
vis illa voluptatis, uti&nbsp;est.</p>

<p>
TORALBA: Igitur post baptismum semper esset moderata, quod falsum est.
Neque enim<span class = "tag">1</span> est in potestate appetitus
sensitivi non delectari, nec in eo est modus delectationis, sed quantum
potest, appetitus delectatur in eo, quod summopere delectabilis est.
Quid igitur addere potest libido supra id, quod in summo voluptatis
gradu sensum oblectat?</p>

<div class = "footnote">
<b>1.</b> Alii: <i>vero</i>.</div>

<p>
CORONAEUS: Si appetitus illi ratione<span class = "tag">1</span> non
regerentur, nihil homo differret a judicio ferarum.</p>

<div class = "footnote">
<b>1.</b> Alius addit: <i>duce</i>.</div>

<p>
TORALBA: Quid? imo feras videmus semper naturae legibus obsequi.</p>

<p>
SALOMO: Tota haec disputatio de originis labe, quae nulla esse mihi
videtur, a primoribus christianae religionis initium duxit. Ut enim
<span class = "pagenum">306</span>
animos imperitorum ad se traherent, supplicium sui magistri atque
autoris salutare medicamen exstitisse peccatis expiandis persuaserunt,
et ne peccandi licentiam deinceps addere<span class = "tag">1</span>
viderentur, posuerunt, Adami peccatum, quod in ipso resedit, in
infinitam posteritatem propagari eique poenas sempiternas deberi, quibus
omnes in solidum tenerentur. Haec<span class = "tag">2</span> errorum
semina longe lateque per hominum mentes serpere coeperunt, quia totum
hominem ista contagionis labe corruptum fuisse judicabant, ut nec recte
quisquam agere ac ne cogitare quidem, aut ullam justitiae partem posset
adipisci. Quin etiam putarunt, animantes bestias propter Adami peccatum
obsequii naturalis, quod homini antea praestare consueverant, jugum
excussisse, quo nihil ab historia sacra, nihil a rei veritate potuit
alienius cogitari. Nam post aquarum omnium diluviones<span class =
"tag">3</span> Deus Noachum<span class = "tag">4</span> bono ac forti
animo esse jussit,<span class = "tag">5</span> se omnibus bestiis
hominis terrorem incussisse. Hinc illam hominis inter caeteros animantes
praestantiam ac dignitatem et in feras quoque belluas dominatum quendam
eximium psaltes lyricus<span class = "tag">6</span> supra modum
extollit, ne quis tam absurde imperium ex Adami lapsu hominibus in
bestias etiam ereptum arbitretur.</p>

<div class = "footnote">
<b>1.</b> Bucerus in cap. 4. ad Rom. et cap. 2 Conf. August.&nbsp;
<b>2.</b>&nbsp;Alii: <i>Hinc</i>.&nbsp;
<b>3.</b>&nbsp;Desunt haec quinque antecedentia verba in alio
codice.&nbsp;
<b>4.</b>&nbsp;Alius: <i>Noëmum</i>.&nbsp;
<b>5.</b>&nbsp;Genes. 7, 1&nbsp;sqq.&nbsp;
<b>6.</b>&nbsp;Psalm 8, 7&nbsp;sqq.</div>

<p>
CURTIUS: Quorsum igitur divina illa Adami historia, lapsus, comminatio,
castigatio, tam diserte sacris litteris testata ac consignata?<span
class = "tag">1</span></p>

<div class = "footnote">
<b>1.</b> Gen. 3, 1&nbsp;sqq.</div>

<p>
SALOMO: Non vides, Curti, elegantem ac divinam esse allegoriam?<span
class = "tag">1</span> Quisque sibi est Adamus et quaecunque Adamo
contigerunt, eadem contingunt in omnibus, qui sensuum illecebris ac
voluptatis praeter modum lascivientis cupiditate ac suavitate
delectantur, et qui in illa sensuum suavitate bonorum extremum, in
doloribus vero et aerumnis adeundis malorum finem posuerunt. Et
quemadmodum dicitur Adam ad se rediisse et resipuisse i.e. a sensuum
oblectatione ad intelligibilium rerum contemplationem revertisse, i.e.
ligno vitae frui, quam Salomo<span class = "tag">2</span> veram
sapientiam interpretatur, deinde Sethum plane divinum hominem ad sui
ipsius imaginem progenuisse: sic nobis accidit, cum aberrantes a recta
via, in sordibus ac coeno libidinum immersi, tandem aliquando emergimus
et in rectam salutis viam regredimur. Ac tametsi Deus Adamo
praedixisset, hunc moriturum cum fructu arboris prudentiae boni et mali
indicem degustavisset, non praeterea tamen aeterna morte damnavit, sed
uti Deus misericors est, ita quoque poenas semper irrogat peccatis ac
legibus leviores. Quin etiam<span class = "tag">3</span> Adamo salutarem
medicinam indicavit, cum diceret: Fortassis vitae lignum decerpet et
vivet in aeternum.</p>

<div class = "footnote">
<b>1.</b> Philo Ebraeus Allegoriar. leg. Leo Ebraeus de amore.&nbsp;
<b>2.</b>&nbsp;Proverb. 3, 12&nbsp;sq.&nbsp;
<b>3.</b>&nbsp;Alius: <i>enim</i>.</div>

<p>
FRIDERICUS: Salomo suis se retibus involvit; non<span class =
"tag">1</span> vides, ligno
<span class = "pagenum">307</span>
vitae salutare crucis lignum aperte significari, in quo summam salutis
spem collocare debemus?</p>

<div class = "footnote">
<b>1.</b> Alius: <i>num</i>.</div>

<p>
SALOMO: Haec interpretatio non magis congruit verbo quam rotunda
quadratis. Est enim vox Ebraica <span title = "Hebrew: ets">עצ</span>,
qua fructus, non lignum significatur. Et quemadmodum Adamo resipiscentia
peperit salutem aeternam, ita cuique licuit et semper licebit, ope
divina, quae deesse nemini potest, a pravis cupiditatibus ad rectam
rationem, a sensibus ad intelligibilia redire ac vitam illam salutarem
ac sempiternam adipisei sine ulla bestiarum aut hominum caede ac
mactatione.</p>

<p>
OCTAVIUS: Me quidem istius opinionis indignitate et peccati ficta
propagatione commotum, divina mens nescio quomodo afflavit, ut flebiles
Phaleucos flebili querimonia Christianorum effunderem:</p>

<div class = "verse close">
Humani generis querelas<br>
Coelestis pater audiit<span class = "tag">1</span> gravate<br>
Excusantis originem malorum,<br>
Quod primi vapulet parentis ergo,<br>
Quodsi nunc redivivus a sepulcris<br>
Surgat, sic proba diluet<span class = "tag">2</span> nepotum:<br>
Tandem absistite criminatione<br>
Inani violare dignitatem<br>
Meam, qui generis parens et auctor<br>
Humani meliore stirpe cretus<br>
Filios docui viam salutis,<br>
Virtutes docui scientiasque<br>
Doctrinam quoque liberaliorem,<br>
Quam primus didici Deo docente<span class = "tag">3</span>:<br>
Quod defleximus a via magistri<br>
Pellecti illecebris cupiditatum,<br>
Istud fragilitatis est fatemur,<br>
Sunt haec lecta suaviora poma<br>
Non ab arbore delectationis<span class = "tag">4</span>.<br>
Sed a sensibus eruditiores<br>
Facti, ad poma libidinum fovenda<span class = "tag">5</span><br>
Nec non ad Veneres cupidinesque,<br>
Deserta meditatione mentis,<br>
Quae tamen moribunda languisset<span class = "tag">6</span>,<br>
Nisi tunc revocaret<span class = "tag">7</span> a magistro<br>
Ad verum decus ideae supremae,<br>
Ut coelestia cogitatione</div>

<span class = "pagenum">308</span>

<div class = "verse">
Quasi pabula veriora mentis<br>
Ducerem. Hoc sapientiae latentis<br>
Arcanum exhibet arborum figura.<br>
Hic me cultus amoris ac timoris<br>
Divini cumulavit ac beavit.<br>
Hinc cadaverum usibus carentem<br>
In altissima templa collocavit.<br>
O incredibilem stuporem eorum,<br>
Qui tot Iliadas sibi malorum et<br>
Contigisse suis calumniantur,<br>
Quod<span class = "tag">8</span> fructus vetiti sapore linguam<br>
Oblectarimus<span class = "tag">9</span> et palata gustu.<br>
Nec patris facinus nocet nepoti,<br>
Nec parentibus acta liberorum,<br>
Quo<span class = "tag">10</span> minus pariant sibi salutes<br>
Divinisque opibus fruantur ipsi.<br>
Fraude quisque sua, furore quisque<br>
Suo plectimur, ac bono beamur.</div>

<div class = "footnote">
<b>1.</b> Alius: <i>audit</i>.&nbsp;
<b>2.</b>&nbsp;Alius: <i>diluat</i>.&nbsp;
<b>3.</b>&nbsp;Alibi: <i>ducente</i>.&nbsp;
<b>4.</b>&nbsp;Alius: <i>delicatiore</i>.&nbsp;
<b>5.</b>&nbsp;Alibi: <i>fruenda</i>.&nbsp;
<b>6.</b>&nbsp;Alius: <i>tandem moritura languescit</i>.&nbsp;
<b>7.</b>&nbsp;Alius: <i>revocaretur</i>.&nbsp;
<b>8.</b>&nbsp;Alius: <i>Qui</i>.&nbsp;
<b>9.</b>&nbsp;Alius: <i>Oblectavimus</i>.&nbsp;
<b>10.</b>&nbsp;Alius: <i>Qui</i>.</div>

<p>
SALOMO: Haec mea quoque sententia est. Nam qui fieri potuisset, ut Abel
immortali Deo tam gratus haberetur, si labes aeternas atque
indelebiles<span class = "tag">1</span> maculas foeditatis parentum ab
utero contraxisset? Cur tanta laus pietatis, integritatis, justitiae ab
ipso Deo tribuitur Noacho, Henocho, Jobo, Mosi, Samueli, Eliae, si
parentum peccatis ita contaminati essent, ut non aliter expiari
potuerint, quam si Deus hominem induisset, ac turpissimo supplicio
damnatus moreretur? Si scelus illud originis hominem a Dei conspectu
arcuisset, quod nulla infantis miselli culpa contrahi potest, cur Mosi
spiranti ac viventi Deus ipse de facie, ut dicitur, ad faciem et quasi
amicus amico colloqueretur?<span class = "tag">2</span> Cur etiam
Abrahamum nostrae gentis principem tot ac tantis beneficiis
cumulavisset, ut propter eum populis omnibus divinae bonitatis fontes
aperiret, si conspurcatum tanta tamque funesta labe judicasset?<span
class = "tag">3</span> Num potius tot ac tanta bona illi divinitus
obtigerunt, quod mortales omnes singulari erga Deum amore et fiducia
superaret? Quod non in credulitate quadam inani et in praemiis humanis
spem rerum suarum, sed unius Dei aeterni bonitate ac potentia
collocaret. Cur denique Deus tot ac tam multis prophetis,<span class =
"tag">4</span> si ab ipsa origine scelerati essent, se contuendum ac
fruendum praebuisset? Quae visio et fruitio divini vultus carne
contectis, quam illi pollutissimam putant, obtigit, quanto minus exuvio
carnis detracto frui licuit? At Christiani fingunt, sanctissimos illos
heroas apud inferos atque adeo in ipsis terrarum profundissimis ac
densissima caligine squalentibus
<span class = "pagenum">309</span>
locis tria quatuorve annorum millia delituisse, nec <span title =
"Greek: megan olbon katageusai">μέγαν ὄλβον καταγεύσαι</span><span class
= "tag">5</span> prius potuisse, ut de Tantalo Pindarus scribit, quam
Jesus mortuus<span class = "tag">6</span> et ad inferos delapsus illos
ex immanibus et teterrimis carceribus ereptos in coelum manu duxisset.
Inferos enim Tertullianus<span class = "tag">7</span> fossam definit, in
ipsis terrae visceribus ac profunditate abstrusam, non autem mundum hunc
sublunarem, ut Origenes existimavit, quamquam in descensu inferorum
omnes fere ab omnibus dissentiunt. Discrepantia tamen multo major est,
quam quod Lazari, fame ac inedia consumti ac mortui, animam ab angelis
in Abrahami sinum et complexum subvectam tradunt evangelistae, Jesu
nondum mortuo.<span class = "tag">8</span> Abrahamum vero ad rogationes
et suspiria mali divitis obsurduisse, cum apud inferos cruciaretur atque
his eum<span class = "tag">9</span> verbis increpuisse: <i>Inter
vos</i>, inquit, <i>et nos hiatus ingens intercedit, ut neque hinc ad
vos, neque illinc ad nos aditus patere possit.</i> Paucis tamen post
mensibus Lazari animam de sublimi coelestium loco in foetidum et
semiputre cadaver relapsam, ut pristinis mancipata carceribus iterum
Lazarus moreretur. Qui tot ac tanti errores ab ea peccati originis
concepta opinione dimanarunt.</p>

<div class = "footnote">
<b>1.</b> Alibi: <i>incredibiles</i>.&nbsp;
<b>2.</b>&nbsp;Exod. 33, 1&nbsp;sqq.&nbsp;
<b>3.</b>&nbsp;Genes. 15 et&nbsp;22.&nbsp;
<b>4.</b>&nbsp;Exod. 3, 24. Num. 12, 14. Jos. 5. Jes. 6. Ezech.
1,&nbsp;10.&nbsp;
<b>5.</b>&nbsp;I.e. summam felicitatem gustasse.&nbsp;
<b>6.</b>&nbsp;Alibi: <i>mortuos</i>.&nbsp;
<b>7.</b>&nbsp;L. 1. de anima.&nbsp;
<b>8.</b>&nbsp;Luc. 16. 20&nbsp;sqq.&nbsp;
<b>9.</b>&nbsp;Alius: <i>illum</i>.</div>

<p>
FRIDERICUS: Si capita singula refutare velim, longius evagari
oporteret,<span class = "tag">1</span> quam vestra patientia ferre
possit. Ac tametsi disputare prohibentur<span class = "tag">2</span>
mathematici adversus eos, qui scientiarum quamvis certissimarum
principia labefactant ac convellunt, ita nec adversus Salomonem aut
Toralbam disputandum esset, quippe qui in dubium revocant christianae
religionis fundamentum et ab radice<span class = "tag">3</span> omnia
convellunt, scilicet peccati originalis in posteros propagationem. Si
tamen erroris opinione fallimur, quid est cur Esdras<span class =
"tag">4</span> tam ardentibus querelis exclamavit: <i>O Adam, quid
fecisti, quod non in tuum unius casum redundavit, sed in nostrorum
quoque, qui ex te orti sumus!</i> Nam unus hic locus a principe gentis
Judaeorum Esdra omnibus omnium haereticorum ac Pelagianorum argutiis
satis abunde facere potest. Nemo tamen Christianorum arbitratur,
originale dedecus illud tantum esse, ut hominem ab intuitu divinae lucis
segregare debeat. Caetera quae de carceribus patrum ante Christi mortem
feruntur, neque decretis ullis comprehensa et in arcanis divinae
scientiae posita, curiosius scrutari nefas est. Illud modo teneamus,
morte Christi labem illam originalem elui atque emendari.</p>

<div class = "footnote">
<b>1.</b> Alius: <i>oportet</i>.&nbsp;
<b>2.</b>&nbsp;Alius: <i>prohibent</i>.&nbsp;
<b>3.</b>&nbsp;Alius: <i>absurde</i>.&nbsp;
<b>4.</b>&nbsp;Lib. IV, cap. 7,&nbsp;48.</div>

<p>
SALOMO: Neminem latere opinor, duos posteriores libros, qui Esdrae
tribuuntur, inter sacras litteras non censeri ac ne inter ea quidem,
quae Hieronymus<span class = "tag">1</span> <span title =
"Greek: apokrupha">ἀπόκρυφα</span> vocat.
Ac siquidem talibus libris ulla fides
esset, multo commodius sapientiae libro crederetur, qui inter <span
title = "Greek: hagiographa">ἁγιόγραφα</span> recensetur,
<span class = "pagenum">310</span>
ubi autor Salomonem Regem ita loquentem inducit<span class =
"tag">2</span>: <i>Eram</i>, inquit, <i>puer bono ingenio praeditus,
bonam sortitus indolem, imo bonus ipse cum essem, corpus incontaminatum
adeptus sum.</i> Hic Salomo ex matre prius adultera conceptus erat,
nihilominus tamen puram eum animam, purum corpus induisse testatur.</p>

<div class = "footnote">
<b>1.</b> In prologo Galeato.&nbsp;
<b>2.</b>&nbsp;Sapi. 8, 9&nbsp;sqq.</div>

<p>
FRIDERICUS: Quanti sint ea scripta, satis indicat auctor Jesus Sirach,
qui pro suo Salomonis regis nomen subjecit. At quanto verius pater
Salomonis<span class = "tag">1</span>: <i>Ecce</i>, inquit, <i>in
flagitiis conceptus sum, et in peccatis concepit me mater mea.</i>
Quanto verius etiam Jobus<span class = "tag">2</span>: <i>Quasi</i>,
inquit, <i>mundus erit, de impuro semine conceptus.</i></p>

<div class = "footnote">
<b>1.</b> Psalm. 51,&nbsp;7.&nbsp;
<b>2.</b>&nbsp;Jobi 15,&nbsp;14.</div>

<p>
SALOMO: Demus illud, matrem in concipiendo peccavisse, quod tamen
christiani theologi<span class = "tag">1</span> negant, quoad partum sit
impura mater, impurus foetus, an propterea peccator tantisper infans? Ac
ne sol quidem ipse nec angeli puri sunt apud Deum, non tamen propterea
peccati originalis labem contraxerunt.</p>

<div class = "footnote">
<b>1.</b> Petrus Lombardus II Sentent. et Scotus&nbsp;ib.</div>

<p>
OCTAVIUS: Summa disputationis est, Adamum a peccato resipuisse, ut
quidem omnes confitentur, nec peccatum illius ad posteros fuisse
propagatum, cum Caini parricidium modis omnibus gravius esset, quod
tamen in eo ipso resedit nec manavit ad nepotes. Neque vero Adamus ob id
mortuus est, quod ab intelligibilium rerum contemplatione ad sensibilia
delapsus fuerit, qui etiamsi in illa, in qua creatus fuerat, innocentia
atque integritate vitae perstitisset, moriturus tamen erat. Nam qui
Henochum et Heliam mortuos fuisse negant, quanquam ab Adamo genus
duxerant, falluntur. Quod enim divinissimis illis hominibus supplicium
atrocius contingere potuisset, quam cadavere sempiterno concludi?<span
class = "tag">1</span> Sed divina potestate viventes adhuc et spirantes
abrepti fuere, ne propter summam integritatis ac virtutis opinionem pro
Diis colerentur. Sic quoque Mosen mortuum Deus sepelivisse dicitur<span
class = "tag">2</span>, sic tamen ut mortalium nullus sciverit ubinam.
Nec profecto Adami posteritatem, si esset immortalis, mille terrarum
orbes caperent. Quemadmodum igitur innocentia non fecisset immortale
cadaver, ita nec peccatum fecit ut mortale esset.</p>

<div class = "footnote">
<b>1.</b> Genes. 5, 18 sqq. Sirach 44, 16. 49, 16. 1 Regum 17-19. Sir.
48, 1. 4.&nbsp;18.&nbsp;
<b>2.</b>&nbsp;Deuter. 34, 6&nbsp;sqq.</div>

<p>
CURTIUS: Haec pugnare videntur cum Pauli sententia<span class =
"tag">1</span>: <i>Per unum hominem</i>, inquit, <i>peccatum in mundum
intravit, unde mors secuta, et per alterum justificatio ad vitam.</i>
Item<span class = "tag">2</span>: <i>Ab Adamo usque ad Mosen mors
regnavit in illis quoque, qui non peccaverunt, propter Adami
transgressionem.</i></p>

<div class = "footnote">
<b>1.</b> Rom. V, 17&nbsp;sqq.&nbsp;
<b>2.</b>&nbsp;Rom. 5,&nbsp;14.</div>

<p>
SALOMO: Quod ad legem usque a Mose promulgatam Paulus protulit imperium
mortis, satis significat, in lege illa certissimam hominum salutem
<span class = "pagenum">311</span>
extitisse. Idem Paulus appellat<span class = "tag">1</span> legem Mosis
sanctam et sancta jussa, et legis adjutores legis actionibus justificari
scribit.</p>

<div class = "footnote">
<b>1.</b> Rom. 7, 12. 1 Tim. 1,&nbsp;9.</div>

<p>
CURTIUS: Perspicua sunt Pauli decreta, nec quenquam sua sententia
dubitare patiuntur, scilicet ob unius hominis peccatum mortem in orbem
irrepsisse, quae omnes oppressit usque ad Mosen; quod non de morte
cadaveris dictum est, sed de morte animorum, qui sempiternis poenis
illigantur; deinde oblata salus est ex lege, quae jussa legis exequentes
salutem adepturos aperte declarat. Sed quoniam nemo fuerat aut futurus
sperabatur, qui satis legi facere posset, propterea efficacibus
argumentis Paulus conficit, legis actionibus justificari potuisse
neminem. Hinc illa manant: <i>Lex iram operatur. Nemo justus erit de
operibus legis. Evacuati estis a Christo, qui ex legibus justificamini.
Lex neminem ad perfectionem adducit. Lex a Mose data est, gratia vero
per Jesum Christum</i>,<span class = "tag">1</span> quem locum sic
interpretatur theologus quidam,<span class = "tag">2</span> ut nec
veritas, nec ulla gratia in lege Mosis fuisse videatur.</p>

<div class = "footnote">
<b>1.</b> Rom. 4, 15. Gal. 2, 16 sqq. 5, 4 sq. Ebr. 9, 14. 28.
1 Joh. 5,&nbsp;37.&nbsp;
<b>2.</b>&nbsp;Calvinus in 1 Joh. 5,&nbsp;37.</div>

<p>
SALOMO: Quis unquam fuit tantae impietatis atque amentiae, ut divinae
legis majestatem ita proculcaret? At quoties David exclamat: <i>Omnia
mandata tua veritas!</i><span class = "tag">1</span> Quin etiam Paulus
ipse scribit, eos, qui legem ipsam exequuntur, legis actionibus
justificari.<span class = "tag">2</span> Idem Christum frustra mortuum
declarat, si ex lege justificamur.<span class = "tag">3</span> Quod
autem gratia, vita, salus legem amplectantibus proposita sit, millies
repetitum legimus: <i>Hoc fac et vives, haec est tua vita, haec tua
salus est.</i> An illa Dei promissa pro mendaciis habemus? Quid?
Sapientissimus Salomo<span class = "tag">4</span> legem divinam appellat
lignum vitarum, scilicet praesentis ac futurae vitae, <span title =
"Hebrew: ets chaim">אצ חיים</span>. Et certe cum divina quaedam ac
coelitus infusa vis olim me ad divinae legis laudes inflammaret, haec
adolescens carmina profudi:</p>

<div class = "verse close">
Purpureo mammas qui sugitis ore tumentes,<br>
Unde sibi pater altitonans sua cantica promit,<br>
Tum vos qui linguas didicistis habere solutas,<br>
O pueri, molles animis teneraeque
puellae,<span class = "tag">5</span><br>
Dicite<span class = "tag">6</span> divinos sacrosanctae legis
honores!<br>
Et vos, puberibus qui primum existis ab annis,<br>
O adolescentes, semper decet ore diserto<br>
Dicere divinos sacrosanctae legis honores.<br>
Vos etiam strenui juvenes, et robore corpus<br>
Et fortes animos plenis jam viribus aucti,<br>
Dicite divinos sacrosanctae legis honores!</div>

<span class = "pagenum">312</span>

<div class = "verse">
Et quibus acta prior cum laude maturuit aetas,<br>
Illustresque humilesque viri, matresque pudicae,<br>
Dicite divinos sacrosanctae legis honores!<br>
Quosque graves annis aetas jam fracta caducis,<br>
Urget ac occasum, precibus devota sacratis,<br>
Dicite divinos sacrosanctae legis honores!<br>
Vos itidem, quibus est sapientia summa tributa,<br>
Munere coelesti, ut vultus spectare latentes<br>
Sanctae scripturae liceat formamque venustam,<br>
Dicite divinos sacrosanctae legis honores!<br>
Angelici properate chori, quibus addidit alas<br>
Pagina sancta leves, distinctas ordine triplo,<br>
Ut doceat motus celeres ad jussa paratos,<br>
Dicite divinos sacrosanctae legis honores!<br>
Et vos flammiferi splendentia sidera coeli,<br>
Quae regis magni nutu componitis orbem,<br>
Dicite divinos sacrosanctae legis honores!</div>

<div class = "footnote">
<b>1.</b> Psalm 119, 86 (151).&nbsp;
<b>2.</b>&nbsp;Rom. 7, 8&nbsp;sq.&nbsp;
<b>3.</b>&nbsp;Gal. 2, 4&nbsp;sq.&nbsp;
<b>4.</b>&nbsp;Proverb. 3, 18 cf. Jes. 30, 4. Deuter. 28, 30.
Num. 14. Levit.&nbsp;27.&nbsp;
<b>5.</b>&nbsp;Duae hae antecedentes strophae desunt in alio
codice.&nbsp;
<b>6.</b>&nbsp;Alius idem: <i>Dicere</i>.</div>

<p>
CORONAEUS: Haec divina carmina legem divinam decent<span class =
"tag">1</span> et eos, qui legem exsequuntur.<span class =
"tag">2</span> Sed quis umquam hoc praeter unum Christum praestitit? Ob
id enim Paulus legem appellat paedagogum ad Christum, qua veluti
manuducimur ad ipsum; ut non immerito Justinus Martyr<span class =
"tag">3</span> quaerat, quid sit lex? Praenunciatum<span class =
"tag">4</span> evangelium! Quid est evangelium? Lex impleta!</p>

<div class = "footnote">
<b>1.</b> Alibi: <i>docent</i>.&nbsp;
<b>2.</b>&nbsp;Alius: <i>legi obsequuntur</i>.&nbsp;
<b>3.</b>&nbsp;Quaest. c. 1, ad Orthodox.&nbsp;
<b>4.</b>&nbsp;Alius: <i>pronunciatum</i>.</div>

<p>
SALOMO: Cur ergo ad legem amplectandam legislator omnes ordines
excitans, ingentibus praemiis propositis, ad extremum populi concione
coacta, jam moriturus hanc orationem haberet: <i>Ecce<span class =
"tag">1</span> tibi proposui vitam et bonum, mortem et malum.</i><span
class = "tag">2</span> Idem paulo post: <i>Contestor hodie coelum et
terram, me tibi vitam et mortem, beatitatem et exitium proposuisse.
Elige igitur vitam, ut vivas tu et liberi tui, scilicet Deum ames
obediasque voci ejus adhaereasque illi, quoniam ipse est vita
tua.</i><span class = "tag">3</span> Cum autem leges de rebus omnibus
clara voce tulisset et quaecunque ad Dei cultum, ad mores conformandos,
ad cupiditates coërcendas, ad tuendam hominum inter homines societatem,
denique omnia maxima, media, minima, quae ad sacrificia, vota, ritus,
expiationes pertinent, disertissime tradidisset, an omissurus fuerat
praecipuum illud, quod a vobis jactatur, humanae salutis caput, scilicet
unius hominis ac Dei supplicio humani generis peccata atque illam quam
utero contraxerant originis labem, post annorum millia expiatum iri?
Quis
<span class = "pagenum">313</span>
putet, eum qui de tota sanctuarii structura, de cortinis, de vestibus,
de fibulis, de claviculis deque ciborum omnium delectu tam diligenter et
studiose cavisset, rem tanti momenti ad salutem adipiscendam fuisse
omissurum? Cum igitur in lege divina salus divina posita sit, frustra
Christus aut quisquis alius sua morte salutem pollicetur<span class =
"tag">4</span>, ut homines a virtute<span class = "tag">5</span>, a
pietate, ab integritate, a legis observantia, a vero aeterni Dei cultu
seducat ad inertiam, ad vitia, ad hominum mortuorum<span class =
"tag">6</span> impiam adorationem, quasi non in hominis cujusquam
potestate positum exsequi divina jussa et liberum exsequendae legis
arbitrium, Adami scelere posteritati ereptum fuisset.</p>

<div class = "footnote">
<b>1.</b> Alius addit: <i>inquit</i>.&nbsp;
<b>2.</b>&nbsp;Deuteron. 30,&nbsp;15.&nbsp;
<b>3.</b>&nbsp;Deuter, 40,&nbsp;19.&nbsp;
<b>4.</b>&nbsp;Alius: <i>polliceatur</i>.&nbsp;
<b>5.</b>&nbsp;Alius: <i>virtutibus</i>.&nbsp;
<b>6.</b>&nbsp;Deest in alio codice.</div>

<p>
CURTIUS: Quis dubitet, quin Adamus suo scelere liberum arbitrium, sibi
divinitus tributum, amiserit ac posteris quoque eripuerit?</p>

<p>
CORONAEUS: Ita quidem Augustana confessione decretum, in eamque
sententiam quamplurimos nova religione imbutos homines convolare, contra
quam ecclesiae Romanae sententiis omnibus decretum videmus. Et vero quid
a judicio ferarum differt homo, si voluntas ei praeripiatur?</p>

<p>
FRIDERICUS: Male quidem agendi voluntas Adamo non est erepta, sed bene
agendi. Nonne inquit Paulus: <i>Quod volo bonum, hoc non ago, sed quod
nolo malum, hoc facio?</i><span class = "tag">1</span></p>

<div class = "footnote">
<b>1.</b> Rom. 7, 19&nbsp;sqq.</div>

<p>
TORALBA: Expendite, cedo<span class = "tag">1</span>, quid Paulus velit.
Si enim illi assentiamur, nec bene nec male agendi locus ullus homini
relinquitur, nec etiam ulla praemia bonis aut ulla peccatis supplicia
constituere oportebit. Quis enim arguat necessario peccantem?<span class
= "tag">2</span> Quis vel minima mulcta dignum putet, cum scelus nisi
voluntarium, imo nisi spontaneum nullum esse possit? Sin flagitiosos
jure plecti confitemur, quia liberam agendi voluntatem haberent, qua
quidem lascivientibus cupiditatibus frena injicere ac sideribus ipsis,
ut ait ille<span class = "tag">3</span>, superiores esse queant, quae
tandem ista sententia est, hominem usu rationis, i.e. libera voluntate,
penitus exuere, quanquam voluntas dici nullo modo potest, si cogatur, ac
propterea legibus soluti sunt, quosvis aut justus metus aut furor
impulit ad actionem.</p>

<div class = "footnote">
<b>1.</b> Alius: <i>quaeso</i>.&nbsp;
<b>2.</b>&nbsp;Augustinus l. III de libero arbitr.&nbsp;
<b>3.</b>&nbsp;<ins class = "correction" title = "so in original">Ptolem
ni</ins>. <i>centiloquo</i>.</div>

<p>
CORONAEUS: Ego quidem sic statuo, eos, qui liberum bene agendi arbitrium
hominibus adimunt, sceleribus suis latebras quaerere, ac flagitiis
omnibus portas aperire fatalemque Stoicorum necessitatem, omnium
theologorum ac sapientum sententiis profligatam vel jugulatam, revocare.
Inde illa paradoxa, quamplurimos sempiternis ignibus addictos, qui si
maxime cupiant, nihil boni tamen moliri possint, quosdam vero sic ad
salutem destinatos, ut si maxime velint, improbi tamen fieri
nequeant.</p>

<p>
TORALBA: Hic quidem <span title = "Greek: argos logos">ἀργὸς
λόγος</span> ignavorum ac inertium hominum, non tam rationibus, quam
risu debet explodi, ut quidem Academicus Stoicum
<span class = "pagenum">314</span>
illum, an uxorem duceret liberorum causa, dubitantem elusit hac ratione:
Ad quid uxorem domum ducas? Nam si liberos suscepturus es, etiam sine
uxore suscipies.</p>

<p>
SALOMO: Ut uno errore posito innumerabiles consequuntur, ita ex originis
peccato, quod nullum est, Christiani<span class = "tag">1</span> liberam
bene agendi voluntatem eripi, tum ex eo mortales suppliciis sempiternis
obligari arbitrantur. At frustra leges jubent et inania forent divina
promissa praemia, si leges divinas exsequi non sit humanae potestatis ac
ne voluntatis quidem.</p>

<div class = "footnote">
<b>1.</b> Addunt alii: <i>homini</i> vel: <i>hominibus</i>.</div>

<p>
CURTIUS: Ita quidem praeclare, sed non video, qua ratione liberum
arbitrium hominibus tribuatur post Adami lapsum, cum ne ante lapsum
quidem liberum haberet. Nam si praescientia divina falli non potest,
necesse fuit Adamum peccare. Deus autem non modo dicta factaque, sed
etiam omnes omnium cogitationes longissime prospicit, nec unquam falli
potest. Consequens est igitur, nos bene vel male agere non voluntate,
sed necessitate, nec ullam liberi arbitrii potestatem cuique unquam
fuisse.</p>

<p>
SENAMUS: Tametsi Deus velut de specula sublimi prospicit, viatorem in
latronum manus venturum, cum a recta via deflexit, non tamen propterea
id futurum esse oportet, sed potius quia id futurum esse Deus prospexit.
Ex quo intelligitur, nou necessario evenire, quae Deus praevidit.</p>

<p>
CURTIUS: Si Dei providentia sequeretur res humanas, ut tu quidem,
Sename, putas, aeterni Dei praescientia ab hominum opinione mutabili ac
fallaci dependeret, quod absurdum est. Nam ut scientia rei praesentis se
habet ad praesentia, sic Dei providentia sese habet ad futura. Jam vero
id quod scio, nunc necesse est ipsum esse. Igitur praescientia futuri
aeque necessaria est in Deo, qui nunquam opinatur, quo posito liberum
arbitrium perimi necesse est. Alioquin si providentia Dei non sit
necessaria, fallax est ejus opinio, quod vel cogitare nefas. Frustra
igitur turpia declinamus, aut prosequimur honesta.</p>

<p>
TORALBA: Non video, qui Aristoteles Stoicorum argumentis satisfaciat;
nam ut futura contingentia potuerint aliter atque aliter evenire, divina
tamen praescientia excidere non potest<span class = "tag">1</span>, quia
rem prospicit non ut futuram, sed ut praesentem, cum omnia Deo sint
praesentia, nilul ei praeteritum, nihil futurum esse potest, omnia tamen
homiuibus sunt libera. Nec<span class = "tag">2</span> a tua voluntate
providentia pendere videatur, ut mutabilis sit, sed tuas quoque
mutationes prospicit futuras, nec propterea liberum arbitrium cuique est
aderatum. Qua quidem ratione omnibus fatalibus Stoicorum argumentis
satisfactum opinor.</p>

<div class = "footnote">
<b>1.</b> Alibi: <i>possunt</i>.&nbsp;
<b>2.</b>&nbsp;Alius: <i>ne</i>.</div>

<p>
SALOMO: Ego nec Stoicorum argutias, nec Peripateticorum rationes
expendo, sed divinae legis oracula. Moses enim, coacta populi concione,
contestatus est coelum ac terram, se populo vitam et mortem proposuisse.
<span class = "pagenum">315</span>
Elige, inquit, vitam, ut vivas. Haec scripta,<span class =
"tag">1</span> prolata sunt duobus millibus annorum post Adamum ac
totidem millibus ante Christum. Ad quid populus vitam eligeret, si ad
sempiternum supplicium destinatus esset, aut si nullam eligendae salutis
potestatem haberet? Aut quam ob rem divinis legibus omni studio intentum
vellet hominem, quem re ipsa suppliciis aeternis destinavisset? Inutilis
labor, ridicula praecepta<span class = "tag">2</span> Dei, promissa ejus
inania, spes inanis, inane studium, inanes virtutum actiones, omnis
denique pietas hominis, quem isti reprobatum arbitrantur. Item falsum
esset illud, quod Deus creavit hominem, eumque arbitrio suae voluntatis
permisit, legibus ei patefactis: <i>Si volueris</i>, inquit,<span class
= "tag">3</span> <i>mandata servabis et ipsa servabunt te. Ignem et
aquam tibi proposuit, ad utrumvis manum porrige, vita et mors, simul
bonum et malum, homini sunt proposita, utrumvis ei placuerit,
consequitur.</i> Haec ille. Item Ezechiel:<span class = "tag">4</span>
<i>Da eis edicta mea, quae qui facit, vivet in illis.</i> Et quidem Deus
Mosi pro populo poenam deprecanti ac petenti, ut se potius de libro
vitae pateretur reduci, reposuit illud:<span class = "tag">5</span>
<i>Qui peccavit in me, hunc ego de libro vitae delebo.</i> Sic autem in
universum psaltes lyricus: <i>Omnes</i>, inquit, <i>in libro tuo
scribuntur.</i><span class = "tag">6</span> Item: <i>Deleantur</i>,
inquit, <i>de libro viventium.</i><span class = "tag">7</span> Denique
ut uno verbo argutiae futiles refellantur, Dei voce exclamantis:
<i>perditio tua ex te Israel, salus vero tua ex me est.</i><span class =
"tag">8</span></p>

<div class = "footnote">
<b>1.</b> Addunt alii: <i>dicta</i>.&nbsp;
<b>2.</b>&nbsp;Alius: <i>edicta</i>.&nbsp;
<b>3.</b>&nbsp;Ecclesiastici (Sirach) 15, 15&nbsp;sq.&nbsp;
<b>4.</b>&nbsp;Ezech. 20,&nbsp;11.&nbsp;
<b>5.</b>&nbsp;Exod. 20,&nbsp;13.&nbsp;
<b>6.</b>&nbsp;Psalm. 139,&nbsp;16.&nbsp;
<b>7.</b>&nbsp;Psalm. 69,&nbsp;29.&nbsp;
<b>8.</b>&nbsp;Oseae 13,&nbsp;9.</div>

<p>
OCTAVIUS: Ex his sequitur, Deum omnes homines salvos fieri velle et ad
sui cognitionem perduci.<span class = "tag">1</span></p>

<div class = "footnote">
<b>1.</b> Tim. 2,&nbsp;4.</div>

<p>
CURTIUS: Hunc locum Octavius ex evangelicis scriptis, si fatetur, mutuo
accepit, si negat, furtum&nbsp;est.</p>

<p>
FRIDERICUS: Imo sacrilegium!</p>

<p>
SALOMO: Oportet rem sacram e sacro loco invitis custodibus surripi,
quanquam quicquid utile est in apostolorum ac discipulorum scriptis,
quantumcunque est, ex majorum nostrorum litteris ac libris excerptum. Id
autem, quod Paulus scripsit: <i>vult omnes salvos fieri</i><span class =
"tag">1</span>, plerosque impulit in errorem, quasi voluntate<span class
= "tag">2</span> imperiosa Deus<span class = "tag">3</span> hoc
jussisset, cujus imperio et voluntati, quia nihil obsistere potest,
consequens esset, exitio periturum neminem. Quod cum christiani theologi
absurdum putarent, ne quid inepte a Paulo scriptum videretur, sic
interpretantur<span class = "tag">4</span> illa verba, ut Deus velit
omnes salvos fieri, qui salvi fiunt, eadem ratione qua dicitur,
illustrare hominem venientem in hunc mundum, i.e. quemcunque illustrat.
Sed praestaret, illa verba Pauli et Johannis una litura<span class =
"tag">5</span> inducere, quam sic interpretari.</p>

<div class = "footnote">
<b>1.</b> 1 Tim. 2,&nbsp;4.&nbsp;
<b>2.</b>&nbsp;Alibi: <i>voce</i>.&nbsp;
<b>3.</b>&nbsp;Alibi: <i>Dei</i>.&nbsp;
<b>4.</b>&nbsp;Petr. Lomb. Sent. II. dist.&nbsp;46.&nbsp;
<b>5.</b>&nbsp;Alius: <i>litera</i>.</div>

<p>
<span class = "pagenum">316</span>
SENAMUS: Ut Deus ad aeterna supplicia designarit quenquam, priusquam
nasceretur, mihi persuaderi non potest, cum apud Ezechielem<span class =
"tag">1</span> aperte scripserit, se impiorum exitio nunquam delectari,
quanto minus innocentissimos infantes ad caedem, ad gehennam, ad aeterna
tormenta destinaret.</p>

<div class = "footnote">
<b>1.</b> Ezech. 33, 11. cf. 18,&nbsp;23.</div>

<p>
SALOMO: Utrumque igitur absurdissimum, alios quidem ad aeternam vitam
sic comparari<span class = "tag">1</span>, ut si maxime velint, perire
nequeant, alios autem a Deo sic repudiari, ut nullis virtutibus, nulla
integritate ad salutem perduci possint. Cognoscite, quaeso, non hominis
cujusquam, sed aeterni Dei vocem ad prophetam: <i>Dic</i>, inquit<span
class = "tag">2</span>, <i>populo huic, cum homini justo dicam: vives,
isque integritate et justitia fretus ad scelera se converterit, nulla
prioris integritatis aut virtutum suarum memoria futura est, sed in
flagitiis suis plane morietur. Rursus si homini flagitioso dicam:
certissime peribis, is tamen ab impietate ad integritatem deflexerit,
superiorum impietatum obliviscar, ut salutem consequatur.</i> Atque
illud est, quod saepius diximus, omnes libro vitae ac beatorum albo
conscriptos esse, nisi sua sese improbitate deleri patiantur. Quod autem
psaltes lyricus<span class = "tag">3</span> optat, ut impii de libro
vitae deleantur, fieri non potuisset, nisi prius impii in beatorum albo
inscripti fuissent. At etiam Deus saepissime decretas suo judicio poenas
omnino eluit aut minuit. Cum enim denunciasset David, totam regionem
popularibus morbis funestatum iri, cum tamen in urbem Hierosolymorum
angelus Dei gladium exertum intentaret, Deum poenitere coepit ac pigere
tantae stragis, itaque angelum caede abstinere jussit<span class =
"tag">4</span>.</p>

<div class = "footnote">
<b>1.</b> Alius: <i>comparatos</i>.&nbsp;
<b>2.</b>&nbsp;Ezech. 3, 20&nbsp;sqq.&nbsp;
<b>3.</b>&nbsp;Ps. 69,&nbsp;29.&nbsp;
<b>4.</b>&nbsp;2 Par. 21. 2 Sam.&nbsp;24.</div>

<p>
CURTIUS: Si Deus a se repulit neminem, cur Jacobum dilexisse, fratrem
autem odio persecutum esse videmus<span class = "tag">1</span>, antequam
nascerentur?</p>

<div class = "footnote">
<b>1.</b> Rom. 9,&nbsp;13.</div>

<p>
SALOMO: Haec verba „<i>antequam nascerentur</i>“ Paulus ut pleraque alia
subjecit. Neque enim apud prophetam<span class = "tag">1</span>, quem
Paulus dicit auctorem, ista leguntur. Nam duodecim duces ac populos
armisque ac legibus florentes, in posteris Esau excitavit<span class =
"tag">2</span>. Item uno capite legis: <i>Idumaeum</i>, inquit, <i>non
abominabere, quia frater tuus est.</i><span class = "tag">3</span> Ac
tametsi per desertissima ac aridissima loca Idumaei rogantibus
Israelitis aquas pretio denegarent, vetuit Deus eis nocere aut eorum
agros invadi. Sed cum nepotes ac posteri populum Israelem exscindere
conarentur ac daemonibus mallent quam immortali Deo sacrificare, tum
Deus odio justo illos persequutus est. Huc enim pertinent Malachiae
dicta, qui circiter septimo et decimo saeculo scripsit post Esavi
mortem. Et quidem si Deus alios aliis anteferat, hos quidem opibus,
illos dignitate, plerosque formae
<span class = "pagenum">317</span>
excellentia<span class = "tag">4</span>, quosdam roborata<span class =
"tag">5</span> valetudine, alios judicii praestantia, nonnullos imperii
majestate aut pontificatus honore decorare, denique paucissimos quosdam
in coeleste domicilium sibi adoptare velit, quis quo jure sibi querendum
putet, si plus minusque his, quam illis tribuit? <i>Dicetne argilla
figulo: cur me fecisti sic?</i> Hoc enim sermone Esaias<span class =
"tag">6</span> docet, sua quemque conditione<span class =
"tag">7</span>, divinitus sibi concessa, contentum<span class =
"tag">8</span> esse oportere.</p>

<div class = "footnote">
<b>1.</b> Malach. 1, 2&nbsp;sq.&nbsp;
<b>2.</b>&nbsp;Gen. 36, 15&nbsp;sqq.&nbsp;
<b>3.</b>&nbsp;Deuter. 23,&nbsp;7.&nbsp;
<b>4.</b>&nbsp;Alius: <i>diligentia</i>.&nbsp;
<b>5.</b>&nbsp;Alius idem: <i>explorata</i>.&nbsp;
<b>6.</b>&nbsp;Jesaias 45, 9. cf. Rom. 9,&nbsp;21.&nbsp;
<b>7.</b>&nbsp;Alibi: <i>devotione</i>.&nbsp;
<b>8.</b>&nbsp;Addunt alii: <i>quemque</i>.</div>

<p>
FRIDERICUS: At<span class = "tag">1</span> cum omni aetati, omni ordini,
omni sexui patet porta salutis, quoniam non tantum homines, quos orbi
terrarum praefecit, verum etiam creaturas omnes, complectitur summa
caritate. Illud autem „<i>Esau odio habui</i>“ non eo pertinet, ut Deus
ex utero quenquam oderit, sed ut minus amare, minus etiam beare hos,
quam illos intelligamus. Quis enim vel momento subsisteret, si Deus
illum odio persequeretur?<span class = "tag">2</span></p>

<div class = "footnote">
<b>1.</b> Alii id omittunt atque sequentia verba antecedenti
interlocutori tribuunt.&nbsp;
<b>2.</b>&nbsp;Alius: <i>prosequeretur</i>.</div>

<p>
CURTIUS: Haec quaestio<span class = "tag">1</span> de praedestinatione
ac repudiatione, deque libero arbitrio nobis est cum Romanis theologis
disputanda. Sed ad Salomonem redeamus.</p>

<div class = "footnote">
<b>1.</b> Alibi: <i>quae</i>.</div>

<p>
CORONAEUS: Non modo cum ecclesia Romana, sed etiam cum Hebraeis et
philosophis omnibus, praeter Stoicos, disputatio vobis est. Erubescant,
inquit Origenes<span class = "tag">1</span>, qui negant, in homine
liberum arbitrium inesse.</p>

<div class = "footnote">
<b>1.</b> In cap. 5 Deuter.</div>

<p>
SALOMO: Moses Rambam in epistola, quam adversus astrologos scripsit:
Omnes, inquit, theologi confirmant, hominem liberum salutis arbitrium
habere. Deinde subjicit haec verba: Magnam propterea gratiam immortali
Deo habemus.</p>

<p>
CURTIUS: Ne propositam quaestionem deseramus, an scilicet quisquam legis
actionibus possit salutem adipisci, etiamsi libera arbitria cuique
darentur honesta prosequendi et turpia declinandi. Nego tamen, legibus
divinis satisfacere quenquam potuisse praeter Christum, a quo praesidia
salutis petenda ac speranda sunt, ut lege Mosis jam antiquata nos
absolveret<span class = "tag">1</span>, deinde legibus veteribus
solutos, in unius sui morte ac sanguinis effusione fiduciam omnem
collocare doceret. Cum enim detestabilium hominum exsecrationes
legislator Moses complecteretur, postremo capite hanc<span class =
"tag">2</span> subjicit: <i>Exsecratus esto, qui non exacte praestiterit
verba legis, ut ea exsequatur.</i><span class = "tag">3</span> Ad quae
respondebit universus populus: Esto! Unde Paulus colligit, eos, qui in
legis actionibus salutem posuerunt, huic exsecrationi subjacere, quasi
nullus unquam divinis legibus innocens exstiterit<span class =
"tag">4</span>.</p>

<div class = "footnote">
<b>1.</b> Matth. 5, 20&nbsp;sqq.&nbsp;
<b>2.</b>&nbsp;Alibi: <i>haec</i>.&nbsp;
<b>3.</b>&nbsp;Deut. 28, 15&nbsp;sqq.&nbsp;
<b>4.</b>&nbsp;Phil. 3, 9&nbsp;sqq.</div>

<p>
OCTAVIUS: Cur igitur Paulus gloriatur, se in justitia legis
irreprehensibilem
<span class = "pagenum">318</span>
fuisse? Nam ex eo sequitur, nihil ei mortem Christi profuisse, sed pro
eo Christum hanc exsecrationem pertulisse, cum in cruce pependit.
<i>Factus est</i>, inquit Paulus<span class = "tag">1</span>,
<i>exsecratio et maledictum, ut nos eriperet exsecrationi et
maledicto.</i></p>

<div class = "footnote">
<b>1.</b> Gal. 8, 10,&nbsp;13.</div>

<p>
SALOMO: Saepe deprehenditur verba legis et prophetarum Paulus truncare
vel augere vel plane in alienam sententiam interpretari. Exsecratio
divinae legis his verbis concepta est: <span title =
"Hebrew: Aroor asher lo yakim et-divrey hatorah hazot">
אָרוּר אֲשֶׁר לֹא יָקִים אֶת-דִּבְרֵי הַתּוֹרָה הָזּׁאת</span><span class = "tag">1</span>
i.e. <i>execratus esto, qui rata non habet verba legis hujus, ut ea
exsequatur.</i> Vox enim <span title = "Hebrew: yakim">יָקִּים</span>
significat <i>confirmare, ratum habere</i>, ut Jonathan et Onkelos
Chaldaeus uterque interpretantur. Id autem Hieremias apertius explicat:
<i>Execratus</i>, inquit<span class = "tag">2</span>, <i>esto qui non
audierit verba foederis, quod percussi cum majoribus vestris.</i> Quae
interpretatio tota sententia differt a Pauli verbis. Hic enim
exsecrationem imprecatur iis, qui non impleverint legem, quod nusquam in
lege divina scriptum reperias, sed is habetur exsecrabilis, qui nec
audit legem divinam nec foedus ratum habet. Hinc etiam alius error
manavit, ut plerique putent, eum, qui vel ab uno capite legis
aberraverit, omnibus legibus reum teneri. Sic enim Jacobus in epistola
scribit<span class = "tag">3</span>, quam tamen Eusebius et
Hieronymus<span class = "tag">4</span> a sacris litteris rejecerunt.
<span title = "Greek: Isteon">Ἰστέον</span>, inquit Eusebius<span class
= "tag">5</span>, <span title = "Greek: hôs notheuesthai">ὡς
νοθεύεσθαι</span>, cum de hac epistola statuerit uterque. Et quidem qui
bovis alieni furtum fecisse convictus erit, quinque boves, qui ovem,
quatuor oves restituere lege divina jubetur, qui autem non convictus,
sed sponte furtivum bovem reddit, adjecta tantum quinta parte pretii,
quia poenituit facti, peccatum ignoscitur, qui autem moechatur, occidit
aut quid aliud peccavit, deinde moerore ac poenitentia vitae ante actae
ductus, priora scelera virtutum actionibus rependit, in ea conditione
est, ut nihil deliquisse videatur, sed poenitendo legem ipsam
explevisse, ut quidem<span class = "tag">6</span> superius Ezechielis
auctoritate confirmatum est. Nam si verum esset, quod Paulus scribit,
neminem unquam praeter magistrum suum satis legi facere potuisse,
neminem legis actionibus perfectionem adeptum, insigni mendacio David
obligaretur, cum ita Deum contestatur<span class = "tag">7</span>:
<i>Legem tuam custodivi, a lege tua non aberravi, a mandatis tuis non
declinavi.</i> At sui mendacii Deum ipsum testem cieret. Adulterium
tamen homicidio cumulaverat<span class = "tag">8</span>, sed quia
poenituit, partim etiam facti poenas dedit, veniam adeptus est. Id enim
est legi obedire, legem exsequi, legi parere, denique legem implere.
Falsum est autem, legibus omnibus reum teneri, qui vel in unam
commiserit.</p>

<div class = "footnote">
<b>1.</b> Deuter. 27,&nbsp;26.&nbsp;
<b>2.</b>&nbsp;Jerem. 11,&nbsp;3.&nbsp;
<b>3.</b>&nbsp;Jacob. 2,&nbsp;10.&nbsp;
<b>4.</b>&nbsp;Cap. 2 in Catal.&nbsp;
<b>5.</b>&nbsp;Lib. II cap. 23 in Catal.&nbsp;
<b>6.</b>&nbsp;Alius: <i>id quod</i>.&nbsp;
<b>7.</b>&nbsp;Psalm. 118, 14&nbsp;sqq.&nbsp;
<b>8.</b>&nbsp;Alibi: <i>cumulavit</i>.</div>

<p>
CURTIUS: Certe, si legum actionibus justificaremur, non autem beneficio
<span class = "pagenum">319</span>
Christi, <i>nulla omnino est gratia</i>, inquit Paulus<span class =
"tag">1</span>, <i>et frustra Christus, humani generis redemptor,
mortuus est.</i> Item: <i>Gratia Dei salvati estis, per fidem, non ex
vobis, ne quis glorietur.</i><span class = "tag">2</span> Item: <i>Ut
justificati istius gratia haeredes simus.</i><span class =
"tag">3</span> Item: <i>Sine me nihil potestis facere.</i><span class =
"tag">4</span> Quid igitur per te ipsum merearis, si nihil per te ipsum
sine Christo praestare possis? Infinitum sit, omnia Augustini aurea
dicta in hanc sententiam colligere. Omnes homines, inquit, naturalem
potentiam in Adamo perdiderunt et liberum arbitrium peccando amiserunt.
In qua sententia vides fuisse hos viros: Ambrosium<span class =
"tag">5</span>, Chrysostomum<span class = "tag">6</span>,
Hieronymum<span class = "tag">7</span>, Gregorium<span class =
"tag">8</span>, Bernhardum<span class = "tag">9</span>, Augustinum<span
class = "tag">10</span>.</p>

<div class = "footnote">
<b>1.</b> Gal. 2,&nbsp;21.&nbsp;
<b>2.</b>&nbsp;Eph. 2,&nbsp;9.&nbsp;
<b>3.</b>&nbsp;Tit. 8,&nbsp;7.&nbsp;
<b>4.</b>&nbsp;Joh. 15,&nbsp;5.&nbsp;
<b>5.</b>&nbsp;Epist. ult. ad Demetr. l. 1. cap. 7 de Caino et Abel. et
in Exod. l. 1. cap. 5. L. 12 de voc. Gent. 20 ad pop. Hom.&nbsp;9.&nbsp;
<b>6.</b>&nbsp;Ad Demetriad.&nbsp;
<b>7.</b>&nbsp;In Ezech.&nbsp;12.&nbsp;
<b>8.</b>&nbsp;De libero arbitr.&nbsp;
<b>9.</b>&nbsp;Serm. 2 et&nbsp;15.&nbsp;
<b>10.</b>&nbsp;De libero arbitrio s. Homil.&nbsp;7.</div>

<p>
OCTAVIUS: Si testium ac theologorum multitudine et doctrinae praestantia
dimicandum est, ego doctoribus istis addam Ismaëlitarum theologos et
quidem Christianis omnibus longe clariores, Solymam<span class =
"tag">1</span>, Zeidum, Odmannum, Homarum<span class = "tag">2</span>,
Balarem, Abacherimum, Calbanum, Zepheninium, Elsarinum, Azebaram,
Achemulam<span class = "tag">3</span>, Abaniphanum, Elfaridum<span class
= "tag">4</span> ac innumerabiles alios, qui toto pene terrarum orbe
legem Muhammedis divulgarunt atque homines a caligine densissima ad
clarissimam unius aeterni Dei lucem et cultum revocarunt. Qui tametsi
virtutibus ex praeclaris actionibus plurimum, plus tamen divinae
bonitati ac beneficientiae tribuendum arbitrantur ac selectos quosdam
esse ad salutem, caeteros ad exitium designatos arbitrantur.</p>

<div class = "footnote">
<b>1.</b> Alii: <i>Scalidum</i> vel <i>Halymum</i>.&nbsp;
<b>2.</b>&nbsp;Alius: <i>Pomarum</i>.&nbsp;
<b>3.</b>&nbsp;Deest in alio codice.&nbsp;
<b>4.</b>&nbsp;Alius: <i>Elsaridum</i>.</div>

<p>
FRIDERICUS: Non video cur theologorum christianorum clarissima lumina
cum ista Mahummedanorum fece debeant comparari.</p>

<p>
SENAMUS: Si autoritati plus tribuatur quam rationi, cur non etiam Verrii
Flacci libros de jure pontificio, et quae veteres Jovis mystae ac
theologi, quae iterum Camarim Bahalis et Sabaeorum sacerdotes libris
ritualibus prodiderunt, arcessere possimus?</p>

<p>
TORALBA: Si pergitis auctoritatibus agere, ego philosophorum familias
omnes excitabo, qui eruditionis ac doctrinae praestantia minutos istos
theologos facile vincant, sed praestat sensibus ipsis et perspicuis
rationibus argumentari.</p>

<p>
SALOMO: Ita quidem, nisi in rebus obscuris et ambiguis, in quibus mens
humana nullos exitus reperire potest. Jam certe tragoedos multari
oportet, qui <span title = "Greek: theon apo mêchanês">θεον ἀπὸ
μηχανῆς</span> et oracula divina audire ex ore prophetarum et libris
sacris, quos non modo Ebraeorum, sed etiam Christianorum et Ismaëlitarum
theologi jam pridem sua quisque religione comprobarunt.</p>

<p>
<span class = "pagenum">320</span>
FRIDERICUS: Tantum abest, ut innumeratos Arabum et Judaeorum errores,
qui suis se virtutibus ac legum actionibus, quasi fortissimo<span class
= "tag">1</span> praesidio, justitiam adipisci posse confidunt,
exaudiam, ut ne Curtii quidem mihi opinio comprobari possit, in eo quod
salutis summam a fide pendere arbitratur, tametsi pluribus id video
placuisse. Nam si fide nostra justi sumus, nihil gratia cuiquam
proficit, quoniam id totum, quantumcunque est, quod credimus, totum
inquam nostrum est. Nihil actio decerpit ex illa assensione, quia nisi
ab animi liberi summa assensione pendeat, fides esse desinit. Verius est
igitur, nos ipsa justitia Christi, veri Dei et hominis, justos fieri,
quicunque ad Deum accesserunt.</p>

<div class = "footnote">
<b>1.</b> Alii: <i>munitissimo</i>, vel: <i>tutissimo</i>.</div>

<p>
CORONAEUS: Videtur Augustinus<span class = "tag">1</span> inter utraque
medium<span class = "tag">2</span> ferire, cum statuit, praeclaras
actiones, quae fidem antecedunt, nihil proficere, sed eas, quae fidem
sequuntur.</p>

<div class = "footnote">
<b>1.</b> Qu. 76 et&nbsp;85.&nbsp;
<b>2.</b>&nbsp;Deest in alio codice.</div>

<p>
TORALBA: Illud quidem prorsus ab omni ratione alienum mihi videtur, nuda
assensione confiteri, Christum pro generis humani salute supplicio
affectum, ut immanium flagitiorum non modo veniam, sed etiam summam
justitia et integritatis laudem adipiscatur. Aristidem vero justum,
Solonem, Lycurgum, Socratem, Chilonem,<span class = "tag">1</span>
Phocionem, Platonem, Camillum, Fabricium, Scipiones, Catones,
Rutilios,<span class = "tag">2</span> Papirios, qui ob virtutes eximias
immortale decus mortalium omnium judicio adepti sunt, quasi
sceleratissimos ac funestissimos sempiternis inferorum flammis ac
suppliciis crudelissimis torqueri et cruciari.</p>

<div class = "footnote">
<b>1.</b> Alii: <i>Philonem</i>.&nbsp;
<b>2.</b>&nbsp;Deest in alio codice.</div>

<p>
FRIDERICUS: Aut damnati sunt aut aeternis inferorum suppliciis, quibus
mortales omnes primi parentis fraude obligantur, erepti et servati. At
sine servatore servari vel salvi fieri non possunt; igitur sempiternis
cruciatibus addictos esse, aut ut mitius agatur cum iis, qui virtutibus
heroicis claruerunt, in teterrimis ac retrusis terrarum cavernis,
densissima caligine obsitos coerceri oportet.</p>

<p>
OCTAVIUS: Profecto ne Christianis quidem, qui modo aliquid judicii
habent, haec probari puto. Nam si qua virtus hominem Deo gratissimum
efficere possit, non fides ac inanis credulitas de Christi morte, sed
constans in Deum aeternum fiducia praestat, et qui sic affectus est, ut
neque in seipso neque in praemiis<span class = "tag">1</span> humanis
spem ponat rerum suarum, hunc oportet, singulari quadam Dei amore
flagrantem, verae<span class = "tag">2</span> felicitatis suavissimos
decerpere fructus. Haec illa fides est, vel potius singularis erga Deum
fiducia, quae virtutes omnes amplexa fovet ac tuetur.</p>

<div class = "footnote">
<b>1.</b> Alius: <i>rebus</i>.&nbsp;
<b>2.</b>&nbsp;Alius idem: <i>vitae</i>.</div>

<p>
SENAMUS: Ego praeclaris quemque actionibus beari statuo, et quo quisque
majore erga Deos religione, pietate in patriam, caritate in propinquos,
benignitate erga egentes, justitia in omnes exstiterit, eo beatiorem
<span class = "pagenum">321</span>
ac immortali Deo, tametsi Deos peregrinos bona fide ac justo errore
colat, gratiorem futurum. Quid enim aequius, quid naturae magis
consentaneum, quam maxima iis praemia decerni, qui maxime de republica,
de parentibus, de propinquis, de tenuibus, denique de toto genere
hominum mereantur? Quoniam de immortali Deo mereri nihil ac ne gratias
quidem pro sua erga nos beneficientia habere possumus.</p>

<p>
CORONAEUS: Ego vero semper assentior sanctissimis ecclesiae Romanae ac
potentissimis Tridentinae synodi decretis, quibus anathematis
exsecratione urgentur ii, qui fidem sine operibus et qui opera sine fide
justificare putant. Quid vero vates ille<span class = "tag">1</span> ex
oraculo divino exclamat? <i>Justus est, fide vivit!</i><span class =
"tag">2</span> satis declarat, justis, non injustis fidem profuturam,
alioqui daemones et sceleratissimi quique inani credulitate de morte
Christi coelos raperent.</p>

<div class = "footnote">
<b>1.</b> Hab. II,&nbsp;4.&nbsp;
<b>2.</b>&nbsp;Alius: <i>Justus e fide vivit</i>.</div>

<p>
CURTIUS: Quoniam in justificatione salutis summa consistit, nihil opinor
accuratius nobis disserendum&nbsp;est.</p>

<p>
FRIDERICUS: Cum imperialibus comitiis Ratisbonae coactis Carolus V.
imperator de principum Germanorum consensu sex utriusque religionis
theologos rectissimos<span class = "tag">1</span> adhibuisset,<span
class = "tag">2</span> ut Romanorum et Germanorum religionis
controversias componerent ac parati<span class = "tag">3</span> simul
coirent, a capite justificationis humanae auspicandum putaverunt. In qua
disputatione cum tres Augustanae confessionis theologi Pflugium, Fabrum
et Groppeum Catholicos in suam sententiam pertraxissent et cardinali
Contareno, Romanae sedis legato, idem persuasissent, scilicet hominem
sola fide, nullo suo merito beari, Eckius vero, unus e Catholicis, tanta
in collegas ira exarsit, ut pontifices ac principes catholici ab eo
persuasi Carolum V. coëgerint, disputationem solvere, vigesima post die
quam inchoata fuerat, idque potissimum Azoti, Hispanici theologi
veteratoris,<span class = "tag">4</span> oratione adducti, cum diceret,
brevi futurum, ut ecclesiae Romanae majestas collapsa difflueret,
quoniam in praecipuo religionis capite tot saeculis se de via deflexisse
confiterentur. Et versutissimus homo Germanis, quos ut barbaros et rudes
irridebat, similitudinem lignatoris proposuit, ligna findentis, a quo
primum exiguam fissuram fieri, deinde impulso ferreo cono<span class =
"tag">5</span> repente trabem in partes dissilire docebat. Qua
similitudine pontificii<span class = "tag">6</span> adducti
perniciosissimam hanc disputationem dissolvere principes coëgerunt,
Contarenus vero cardinalis, Venetorum patriciae gentis dictissimus, qui
Lutheranis assentiri dicebatur, non sine maxima veneni suspicione paulo
post interiit. Deinceps ecclesiae Romanae antistites modis omnibus
antiquas caerimonias ac veteres ritus augeri ac tueri proposuerunt, ne
latum quidem unguem ab ecclesia primitiva discessisse viderentur,
tametsi
<span class = "pagenum">322</span>
plerosque pigeat tot ac tantarum ineptiarum ac praesertim reliquiarum,
lactis inquam virginei, cujus infinita copia tot saeculis nondum
exaruit; pudet referre caetera, quae vobis quam mihi ipsi notiora
sunt.</p>

<div class = "footnote">
<b>1.</b> Alibi: <i>doctissimos</i>.&nbsp;
<b>2.</b>&nbsp;Acta conventus Ratisb. Sleidan. ad a. 1530.&nbsp;
<b>3.</b>&nbsp;Alius: <i>jurati</i>.&nbsp;
<b>4.</b>&nbsp;Alius: <i>visitatoris</i>.&nbsp;
<b>5.</b>&nbsp;Alibi: <i>cuneo</i>.&nbsp;
<b>6.</b>&nbsp;Alius: <i>pontifices</i>.</div>

<p>
SALOMO: Male jactis fundamentis, quaecunque super exstruas, uno ruunt et
eodem momento. Cum enim christianae religionis autores a vero<span class
= "tag">1</span> Dei cultu deflexissent et homines mortuos pro immortali
Deo sibi colendos proposuissent, ne supplicium illud suo Deo jure a
magistratibus illatum videretur, humano generi salutare ac necessarium
fuisse praedicarunt. Ac tantum abest, ut supplicio Christi aut
crudelitate erga eum justitia mortali cuiquam parta sit, ut ea fide
Christianorum quam longissime a vera religione discedatur. Huic errori
proximum est, quod omnes theologi<span class = "tag">2</span> Christiani
et Agareni actionibus virtutnm aut fide aut utrisque justificari posse
opinantur, non modo apud homines, sed etiam apud Deum immortalem. Nam
saepe fit, ut sceleratissimus quisque apud Deum habeatur justissimus
hominum opinione. Sed ut Deus hominibus eriperet arrogantiam et
supercilium,<span class = "tag">3</span> clara voce contestatur: <i>Nemo
viventium</i>, inquit, <i>coram me justificabitur.</i><span class =
"tag">4</span> Quae vox viventium non modo ad homines pertinet, sed
etiam ad angelos. Id autem apertius confirmatur his verbis: <i>Num
justior erit homo suo conditore?</i><span class = "tag">5</span> Ecce in
ministris suis non reperit stabile opus, et angeli sui vesani sunt,
impuri coeli, immundae stellae, si cum eo conferantur. Et quo minus
ambigeretur, id saepius repetitum legimus; deinde subjicit: Quanto
longius a consummata perfectione aberrant, qui luteas domos incolunt,
homines a luto concretos innuens. Item: <i>Quis purus esset de muliere
natus?</i><span class = "tag">6</span> At ne clarissima sidera quidem
coram Deo pura sunt, quanto minus frivoli ac futiles homines, qui quasi
vermiculi putres censeri possunt. Hic me rapit impetus, de admirabili
Dei majestate ac sanctitate cogitantem:</p>

<div class = "verse close">
O quis erit sceleris purus? quis crimine liber<br>
Ante Deum? cui sol obscuro squallet amictu!<br>
Mundities illi tanta est, ac tantus in ore<br>
Majestatis honos, ut ei nitidissima quaeque<br>
Aligerum facies tabe polluta<span class = "tag">7</span> notetur.<br>
O ter sancte parens!<span class = "tag">8</span> o non violabile
numen<br>
Aeternae mentis, cujus tam augusta potestas!</div>

<div class = "footnote">
<b>1.</b> Alius: <i>veri</i>.&nbsp;
<b>2.</b>&nbsp;Deest in alio codice.&nbsp;
<b>3.</b>&nbsp;Alius: <i>superbiam</i>.&nbsp;
<b>4.</b>&nbsp;Psalm 51 (52) 2.&nbsp;4.&nbsp;
<b>5.</b>&nbsp;Jobi 4, 9.&nbsp;15.&nbsp;
<b>6.</b>&nbsp;Jobi 25, 4.&nbsp;5.&nbsp;
<b>7.</b>&nbsp;Alius: <i>maculis labefacta</i>.&nbsp;
<b>8.</b>&nbsp;Alius: <i>pater</i>.</div>

<p>
TORALBA: Haec quoque Salomonis sententia philosophorum sanctiorum
decretis explicatur, quaecunque scilicet materiae concretionem ullam
habent, impura esse, ut merito Porphyrius<span class = "tag">1</span>
dixerit, nihil esse materiale,<span class = "tag">2</span> quod
immortali Deo pollutum non sit, i.e. <span title =
"Greek: ouden gar enulon, ho mê to anôtatô">ὀυδὲν γὰρ ἔνυλον,
ὁ μὴ τῷ ἀνωτάτῳ</span>
<span class = "pagenum">323</span>
<span title = "Greek: theô euthus akatharton">θεῷ εὐθὺς
ἀκαθάρτον</span>. Non quod<span class = "tag">3</span> ullum sit in ipsa
materia malum aut vitium, ut plerique philosophi arbitrantur, quod<span
title = "Greek: kakopoion ti">κακοποιόν τι</span> appellant, id enim
superius falsum esse demonstratum est; sed quoniam materia a<span class
= "tag">4</span> summa illa puraque divinae naturae substantia quam
longissime abest, quia fluxa, quia labilis, quia caduca.</p>

<div class = "footnote">
<b>1.</b> <span title = "Greek: Peri apôleias tôn empsuchôn">Περὶ
ἀπωλείας τῶν ἐμψύχων</span>.&nbsp;
<b>2.</b>&nbsp;Alius: <i>immateriale</i>.&nbsp;
<b>3.</b>&nbsp;Alius: <i>quia</i>.&nbsp;
<b>4.</b>&nbsp;Alii: <i>in</i>.</div>

<p>
CURTIUS: Nec justitiam Deo parem exigimus in homine, ac ne fore quidem
speramus, homines enim Deos esse oporteret, sed quantum humana vita ac
natura ferre potest. Ac tametsi homines non tantum materiae concretione,
verum etiam illa, quam saepe diximus, originis macula ac propriis
sceleribus conspurcantur, gratia Dei tamen propter Christum, Deum simul
et hominem penitus emundantur<span class = "tag">1</span>, ut quodammodo
justi videantur.</p>

<div class = "footnote">
<b>1.</b> Alibi: <i>emendantur</i>.</div>

<p>
SALOMO: At gratia Dei et beatitate multo majore fruuntur angeli, qui ab
aeterno Deo propius absunt, qui tamen puritatis ac justitiae scintillam
erga Deum nullam ferunt.<span class = "tag">1</span> Itaque cum
Noacho<span class = "tag">2</span> summam justitiae atque integritatis
laudem ipse Deus tribueret,<span class = "tag">3</span> subjecit illud
in suo genere, i.e. strabo inter luscos. Quae cum ita sint, quis jure
assentiatur Johanni tam confidenter scribenti: <i>Scimus</i>, inquit,
<i>quod si Deus apparuerit, similes ei futuri simus, et quisquis hoc
sperat, purificat seipsum, sicut Deus purus est.</i><span class =
"tag">4</span> At ne Adamus quidem, si in collata sibi divinitus
integritate ac innocentia, quanta maxima in homine esse potest,
perstitisset, propterea justus apud Deum haberetur. <i>Deus solus</i>,
inquit ille, <i>justus est, ac praeter eum alius nemo.</i><span class =
"tag">5</span> Si nemo integer, nihil purum, nihil mundum, non sol ipse,
non angeli, qui proxime ad immortalis Dei numen accedunt, nitidi sunt,
tota illa de hominis justificatione disputatio, an a fide pendeat, an
vero ab actionibus honestis, an ab utrisque, an etiam ab unius Dei
gratia plane inanis est, cum in hominem justificatio cadere non potest.
Multo etiam levius est, quod illam summam integritatem non Dei, sed
hominum ponderibus exigi putant oportere. Qui vero justitiam se suis
actionibus adepturos confidunt, audiant ad hominem omnium gravissimo
testimonio laudatissimum acerbam reprehensionem, qua nititur Elihu:
<i>Si justus es, quid tum?<span class = "tag">6</span> aut<span class =
"tag">7</span> quid ad Deum tua seu turpia seu laudabilia facta?</i>
Aliis quidem aut tibi ipsi profueris aut nocueris, nihil tamen Deo
accedit aut decedit.</p>

<div class = "footnote">
<b>1.</b> Ita omnes.&nbsp;
<b>2.</b>&nbsp;Alii: <i>Noëmo</i>.&nbsp;
<b>3.</b>&nbsp;Gen. 6 et&nbsp;7.&nbsp;
<b>4.</b>&nbsp;1 Joh. 3,&nbsp;2.&nbsp;
<b>5.</b>&nbsp;Eccles. (Siracid.) 18,&nbsp;2.&nbsp;
<b>6.</b>&nbsp;Job. 35,&nbsp;7.&nbsp;
<b>7.</b>&nbsp;Alius: <i>an</i>.</div>

<p>
TORALBA: Si nihil boni mereas agendo bene, nullam quoque poenam male
agendo ferre debes. At superius dictum est, actiones uniuscujusque
justissimis ponderibus exigi oportere.</p>

<p>
OCTAVIUS: Ismaëlitae Christianos potissimum virtutis actionibus, pietate
inquam, justitia, caritate, fortitudine, temperantia, longo intervallo
<span class = "pagenum">324</span>
superare mihi videntur, quod ita instituti sunt ac imbuti, ut summam
salutis in virtutum actionibus positam confidant. Omnium tamen teterrimi
sunt, qui missarum vi, quas pecuniis promereantur, improbitates omnes
dilui arbitrantur, aut qui salutem in sola fide collocarunt, quae
sane<span class = "tag">1</span> opinio in perniciem rerum publicarum
longe lateque redundat.</p>

<div class = "footnote">
<b>1.</b> Alius: <i>certe</i>.</div>

<p>
CORONAEUS: Ab hac sententia abhorrui semper, ac profecto leges omnes
divinas ac humanas pessum ire oporteret, si nulla rerum praeclare
gestarum praemia<span class = "tag">1</span>, nulla supplicia peccatorum
exstarent. Ac cur<span class = "tag">2</span> Deus Abrahamo diceret:
<i>Per memet ipsum juravi, quia fecisti hoc, benedicam tibi et
propter<span class = "tag">3</span> te populis omnibus.</i><span class =
"tag">4</span> Non dixit: Singulariter ac gratis propter me tibi
benedicam, sed: ob id quod fecisti. Item: <i>Quisquis laudibus me
cumulavit, ego illum honoribus cumulabo.</i><span class = "tag">5</span>
Item: <i>Reddet homini secundum justitiam suam.</i><span class =
"tag">6</span> Item: <i>In observandis mandatis tuis retributio
multa.</i><span class = "tag">7</span> Item: <i>Noë, Job, Daniel sua
justitia liberarunt animas suas.</i><span class = "tag">8</span> Item:
<i>Peccata tua eleemosyna redime.</i><span class = "tag">9</span> Item:
<i>Vidit Deus opera eorum, qui conversi sunt, et misertus est
eorum.</i><span class = "tag">10</span> Item: <i>Nonne benefacio ei, qui
recte ambulat?</i><span class = "tag">11</span> Infinitus sim, si omnia
loca recenseam, quibus aperte declaratur, ex ipsis operibus quemque
praemia suppliciave laturum.</p>

<div class = "footnote">
<b>1.</b> Alibi: <i>merita</i>.&nbsp;
<b>2.</b>&nbsp;Alibi: <i>ad quid enim</i>.&nbsp;
<b>3.</b>&nbsp;Gen. 22,&nbsp;16.&nbsp;
<b>4.</b>&nbsp;Alius: <i>in</i>.&nbsp;
<b>5.</b>&nbsp;Psalm. 8,&nbsp;6.&nbsp;
<b>6.</b>&nbsp;Hiob 34,&nbsp;11.&nbsp;
<b>7.</b>&nbsp;Proverb. 13,&nbsp;13.&nbsp;
<b>8.</b>&nbsp;Daniel 9, 5&nbsp;sqq.&nbsp;
<b>9.</b>&nbsp;Psalm. 51,&nbsp;3.&nbsp;
<b>10.</b>&nbsp;Jesaiae 55,&nbsp;7.&nbsp;
<b>11.</b>&nbsp;Psalm. 84, 12. 28,&nbsp;10.</div>

<p>
FRIDERICUS: Officio nulla merces debetur. Qui juste vivit, si<span class
= "tag">1</span> tamen ullus est, sed nullus est, nihil nisi ex officio
agit. Igitur qui juste vivit, nulla mercede dignus est; est enim
contraria officio merces. At qui scelerate quid agit, contra officium
facit; qui contra officium facit, poenam meretur; igitur scelerati jure
plectuntur, nec tamen justi, si qui sint, ulla praemia merentur. Ac
propterea Christus, Deus verus et homo, cum ad salutem homines
cohortatur: Cum feceritis, inquit, omnia quae fieri oportet, tum dicite:
servi inutiles sumus, sive quod ex officio id debemus, sive quod nulla
penitus ad Deum utilitas ex his actionibus derivatur. Nulla igitur
justitia cuiquam ex actionibus praeclaris comparari potest.</p>

<div class = "footnote">
<b>1.</b> Desunt haec sedecim sequentia verba in aliis codicibus.</div>

<p>
SALOMO: Concedo illud, ex actionibus, quantaecunque sint dignitatis,
justum fieri neminem, multo minus ex inani credulitate in Jesum mortuum,
sed ex honestis actionibus ab aeterno Deo quemque beari, et quo quis
justius et honestius vixerit, eo beatiorem et immortali Deo fore
gratiorem. Omnes enim creaturae ac daemones quoque beantur plus minusve
pro largientis effusa bonitate, aut suscipientis capacitate, aut
respuentis oblatam lucis affluentiam indignitate. Aliud est enim beari,
aliud justificari, quae,
<span class = "pagenum">325</span>
a theologis christianis confusa aut panim perspecta, graves in hac
disputatione tam obscuritates quam errores pepererunt. Nam si nulli nisi
justi bearentur, nemo bearetur unquam. At omnes creaturae beantur, nulla
tamen justificatur, nulla tamen caret immunditia ac impuritate. Quarum
rerum differentia confusa ut planius intelligatur, fingamus verbi
gratia, regem potentissimum equos celeres servis dono dedisse, alios
quidem aliis praestantiores, pro sua erga quemque benevolentia, ut
quemque plus minusve dilexerit, ea tamen lege, ut omnes in stadio
currant, recusantibus vero aut cursum detrectantibus metu vel inertia,
equos ademtum iri, proposita capitis poena ei qui alterius equum
violarit aut socium supplantarit, quo minus curreret, aut furto dicto
domino equum averterit. Currentibus etiam praemia varietate dissimilia
proposuisse, scilicet aerea, argentea, aurea, vestes pretiosasque
gemmas, eoque praestantiorem cuique mercedem, quo quisque citius metam
attigisset; peracto cursu regem praemia quae promiserat, et iisdem
legibus, quas dixerat, bona fide dedisse; qui cursum detrectaverant, ut
inertibus equos ademisse, caeteros qui non solum currere noluissent, sed
etiam aliis impedimento fuissent, aut equos abegissent, persequi
jussisse, comprehensos supplicio addixisse, num dicemus, merita quemque
praemia tulisse?</p>

<p>
CURTIUS: Sic opinor.</p>

<p>
SALOMO: Cur ita? Cum rex servis nihil deberet, quippe sui essent, quos
pro suo jure sine ullis praemiis ad cursum cogere, vendere, necare<span
class = "tag">1</span> potuisset<span class = "tag">2</span>.</p>

<div class = "footnote">
<b>1.</b> Alibi: <i>vetare</i>.&nbsp;
<b>2.</b>&nbsp;Alius: <i>possit</i>.</div>

<p>
FREDERICUS: Demus illud, sed quoniam promisit, fidem fallere contra
decus et dignitatem esse judicaret.</p>

<p>
SALOMO: Debitum igitur est, non quia Deus debitor sit hominis, homo
creditor quasi suo jure praemia reposcat, sed quia dignitas promittentis
agitur in pollicitatione rerum earum, quas promisit, etiamsi nullo jure
deberet. Quodsi equites illi, qui graviter ac strenue cucurrerunt,
honeste quia sunt educati, non modo gloriam sibi nullam arrogabunt, sed
etiam eleganti oratione regi praemia largienti gratias agent, victoriam
illi acceptam ferent, tum quia servos educarit et ad cursum non modo
instruxerit, verum etiam equos citatissimos et ad cursum adeundum
velocissimos donarit. Quanto magis immortali Deo nos omnia ferre accepta
debemus, quod de nihilo nos creavit, quod corpus et mentem dedit, bene
currendi leges praescripsit ac docuit, currentes in stadio virtutum
adjuvit, labentes sustinuit, lapsos saepius erexit, erectos ad metam
perduxit. Sic enim sapientiae magister oratione eleganti<span class =
"tag">1</span>; <i>Noli</i>, inquit, <i>coram rege superbire!</i> Quod
alibi apertius his verbis: <i>Noli te justificare ante Deum, ab eo enim
nostra salus dependet.</i> Cum Jobus, mortalium omnium Dei judicio,
integerrimus, graviter quereretur, quod cum justissime ac sanctissime
semper vixisset,
<span class = "pagenum">326</span>
attamen ingenti calamitatum omnium multitudine premeretur, Elihu
collegarum et amicorum errores coarguens, quod illum suo merito ac
peccatorum conscientia plecti dicerent, graviter disseruit ac docuit,
Deum injuriam afferre nemini. Ac tametsi Jobus summa semper integritate
vixisset, Deum tamen quae sua erant quaeque Jobo fruenda precario
dederat, suo jure repetere ac vindicare potuisse, scilicet opes,
liberos, servos, aedes, salubritatem, imo etiam mentem ac vitam ipsam,
idque sine injuria cujusquam. Cum tandem ejus constantiae ac
fortitudinis periculum fecisset, ea quae repetiverat Jobo abundanter ac
cumulate rependit, opes inquam, greges, armenta duplicavit, uxorem etiam
liberorum foecunditate beavit, denique vitam ejus cum exploratissima
corporis ac mentis incolumitate in annos centum quinquaginta
propagavit<span class = "tag">2</span>. Sed hoc ad summum felicitatis
fastigium<span class = "tag">3</span>, quod sese illi fruendum ac
visendum dedit, in quo quidem non justificationis aut justitiae, quae
homini contingere non potest, sed beatitatis humanae summa consistit.
Postremum illud admonendi sumus, justitiae decus nullum clarius esse,
quam eorum qui toto mentis impetu Deum amant ejusque edicta exsequuntur,
nulla sperata mercede, tametsi certo sciant, nunquam bonis
defuturam.</p>

<div class = "footnote">
<b>1.</b> Ecclesiastici (Siracid.) 10, 29. 11,&nbsp;4.&nbsp;
<b>2.</b>&nbsp;Jobi 42, 10&nbsp;sqq.&nbsp;
<b>3.</b>&nbsp;Alius: <i>praecipuum vero</i>.</div>

<p>
CURTIUS: Praeclara et ista quidem, nisi Salomo a capite aberraret, cum
Christum inficiatur Deum esse, qui non ex debito, sed ex gratia omnibus
praemia largiatur, qui sanguine originis maculas et omnia omnium
flagitia solus abstergat. Nam ex eo, quod Salomo omnes homines injustos,
impuros, immundos etiam ab utero prodire confitetur, labem originis
quodammodo agnoscit.</p>

<p>
OCTAVIUS: Si peccatum est in homine, quod a conditoris sui puritate et
sanctitate quam longissime abest, angelos etiam et sidera, quae impura
sunt apud Deum, originis peccato dicemus obligari. Quae si absurda sunt,
et ea quae ex his sequuntur, absurda videri necesse est, eoque
absurdiora, quo minus illa imperfectio perfici potest, nisi creatura
Deus fiat. Ex quo efficitur, Christum si mortuus esset, quod Ismaëlitae
constanter negant, immunditiem illam seu labem originis, ut libet
appellare, curaturum<span class = "tag">1</span> non fuisse ac ne
potuisse quidem, si maxime voluisset: non etiam si Deus fuisset, ut
Christiani fuisse credunt, quoniam quod genitum sit, mundum ac purum
fieri non potest. Multo minus id quod de muliere genitum sit, ut
Christus, nisi de creatura quasi fiat creator, quod ne Deus quidem
facere potest.</p>

<div class = "footnote">
<b>1.</b> Alii: <i>creaturum</i>.</div>

<p>
CORONAEUS: Prospiciendum est, ne quid nobis excidat, quod sit alienum a
majestate divina. Neque enim comprobare<span class = "tag">1</span>
possum haec scholasticorum decreta, quae impietatem sapere mihi
videntur, scilicet Deum non
<span class = "pagenum">327</span>
facere posse Deum, non posse contradictoria simul et semel vera
efficere. Verius ac temperantius dici decuit, opinor, creaturam non
posse Deum fieri, neque enim creatoris potestas imminuitur ob creaturae
ac subjecti debilitatem ac impotentiam. Non igitur impotentia Deo
tribuitur<span class = "tag">2</span>, quod nec homines, nec ne angeli
quidem justi sint aut fuerint unquam aut futuri sint olim, sed quia nec
angelica nec humana creatura perfectae ac consummatae justitiae capax
est, multo minus divinae illius praestantiae ac puritatis, quam ne
cogitatione quidem attingimus, at ne bonum quidem illud, quod optimus
quisque cupit, efficere aut praestare potest, ut Paulus de scipso
queritur<span class = "tag">3</span>.</p>

<div class = "footnote">
<b>1.</b> Alii: <i>probare</i>.&nbsp;
<b>2.</b>&nbsp;Alius: <i>tribuatur</i>. Alius: <i>Dei creatur</i>.&nbsp;
<b>3.</b>&nbsp;Rom. 7,&nbsp;19.</div>

<p>
SALOMO: Nihil divina lege jubetur, quod praestare si velis, non facile
possis. Ac miror, Paulum, quem tanti fecisti, hoc scripsisse, cum alibi
jactet et glorietur<span class = "tag">1</span>, se justitia legis
irreprehensibilem fuisse. Quis vero tam crudelis legislator exstitit
unquam, qui, quod fieri non posset, suis imperaret? Ac si quis uspiam
exstitit adeo<span class = "tag">2</span> crudelis, quam scio neminem,
illud tamen de legislatore omnium optimo ac mitissimo sentire scelus,
cogitare nefas, dicere capitale est. <i>Gustate</i>, inquit ille, <i>et
videte, quam suavis est Deus!</i><span class = "tag">3</span> Ac tantum
abest, ut quicquam quod fieri nequeat imperet, ut reum faciat totius
legis, qui ab uno capite aberraverit<span class = "tag">4</span>; ut
etiam is, qui omnia praecepta<span class = "tag">5</span> legis
violaverit et poenitentia ductus ad honesta persequenda redierit, omnium
improbitatum veniam consequatur. <i>Non prius</i>, inquit David<span
class = "tag">6</span>, <i>differam, confitebor de peccato<span class =
"tag">7</span> quod tu jam ignoveras.</i> Contra quid Paulus<span class
= "tag">8</span>? <i>Recognoscite quaeso, si volentes</i>, inquit,
<i>peccaverimus, post acceptam veritatis cognitionem, nulla restat
amplius hostia pro peccatis, sed formidabilis expectatio<span class =
"tag">9</span> judicii et ignis vehementis<span class = "tag">10</span>,
qui nos devorabit.</i> Videtis, ut ne confessioni quidem aut
poenitentiae locum homo iste relinquat. Et sunt qui legem divinam
christiana putant acerbiorem, nec ipsi a vero deflexisse mihi
videntur.</p>

<div class = "footnote">
<b>1.</b> Phil. 3, 9&nbsp;sqq.&nbsp;
<b>2.</b>&nbsp;Alius: <i>tam</i>.&nbsp;
<b>3.</b>&nbsp;Psalm 34,&nbsp;9.&nbsp;
<b>4.</b>&nbsp;Alius: <i>aberraret</i>.&nbsp;
<b>5.</b>&nbsp;Alius: <i>capita</i>.&nbsp;
<b>6.</b>&nbsp;Psalm. 32,&nbsp;5.&nbsp;
<b>7.</b>&nbsp;Alibi: <i>peccata</i>.&nbsp;
<b>8.</b>&nbsp;Ebr. 10, 26&nbsp;sqq.&nbsp;
<b>9.</b>&nbsp;Alius: <i>expiatio</i>.&nbsp;
<b>10.</b>&nbsp;Alius: <i>vehementia</i>.</div>

<p>
SENAMUS: Hic unus Pauli locus est, qui multos in salutis<span class =
"tag">1</span> desperationem adduxit. Nec defuerunt, qui hanc ad
Ebraeos epistolam non modo Pauli esse negarent, sed etiam rejicerent
omnino.</p>

<div class = "footnote">
<b>1.</b> Deest in alio codice.</div>

<p>
FRIDERICUS: Ego rejiciendam non puto, cum summa conciliorum consensione
probata sit, sed <span title = "Greek: huperbolikôs">ὑπερβολικῶς</span>
scriptum opinor hunc locum ad improbatoram terrorem, cum omnibus
scripturae locis venia poenitentibus<span class = "tag">1</span>
proponatur<span class = "tag">2</span>. Nec verum, a Deo quicquam
juberi, quod fieri<span class = "tag">3</span> non possit. Sic enim
Cyprianus<span class = "tag">4</span>: Qui dicit, Deum impossibilia
imperare, maledictus
<span class = "pagenum">328</span>
esto. Haec ille<span class = "tag">5</span>. Sed tanta est imbecillitas
humanae fragilitatis et cupiditatum impotentia, ut advocato et mediatore
Christo, vero Deo et homine, semper egeamus. Is autem, abrogatis morte
sua bestiarum sacrificiis ac ritibus veteribus Judaeorum, quasi vepribus
expurgatis, viam reddidit multo faciliorem et planiorem, novarum
tabularum, quibus omnia flagitia diluuntur, promulgatione. Itaque
peccatores ad se convocans et quasi ad epulas invitans: <i>Venite</i>,
inquit, <i>ad me omnes, qui onerati estis, ego reficiam vos; jugum meum
suave est et onus meum leve.</i></p>

<div class = "footnote">
<b>1.</b> Alius: <i>petentibus</i>.&nbsp;
<b>2.</b>&nbsp;Jerem. 7,&nbsp;7.&nbsp;
<b>3.</b>&nbsp;Alibi: <i>aut prohiberi</i>.&nbsp;
<b>4.</b>&nbsp;In serm. de bapt. Petr. Lomb. dist. 39. l.&nbsp;3.&nbsp;
<b>5.</b>&nbsp;Alius: <i>Haec illius vox est</i>.</div>

<p>
OCTAVIUS: Non video, Christum lege ulla jussisse aut imperandi
potestatem habuisse, ac multo minus leges a Deo latas abrogavisse. Id
autem his verbis aperte declaravit: <i>Non veni, leges solvere, sed
adimplere.</i><span class = "tag">1</span> Veteris enim summa legis est
in duabus decalogi tabulis, quas Christus non magis abrogare voluit aut
potuit quam naturae leges, cum nihil aliud duabus tabulis quam naturae
lege aequissima contineatur, ut superius demonstratum est. Non satis
mirari possum, quid sit, quam ob rem Martinus Lutherus decalogum nihil
ad Christianos pertinere affirmabat, nisi quod judicabat, Christianam
legem stante decalogo stare nullo modo posse.</p>

<div class = "footnote">
<b>1.</b> Calvinus abrogasse negat in cap. V, 12. 15 ev. Matth., negat
etiam fuisse novum legislatorem.</div>

<p>
FRIDERICUS: Lutherum omnibus laudum generibus cumulatissimum summa
pietate ac eruditione Christianos aberrantes in rectissimam ac
tutissimam viam deduxisse confido, ut ejus scripturae<span class =
"tag">1</span> et actiones aperte declarant. Ne quis putet, decalogum
abrogare voluisse, sed ut omnes intelligerent, non satis esse in
decalogo praesidii ad sempiternae salutis adeptionem, nisi prius in
Christi veri Dei ac servatoris optimi maximi, supplicio acquiescamus,
quandoquidem<span class = "tag">2</span> leges Mosis nemo exsequi potuit
unquam.</p>

<div class = "footnote">
<b>1.</b> Alii: <i>scripta</i>.&nbsp;
<b>2.</b>&nbsp;Alius: <i>quoad</i>.</div>

<p>
SALOMO: Profecto disciplinae, quae litteris evangelicis continentur, non
modo lege divina sunt acerbiores ac difficiliores, sed etiam ejusmodi,
quas mortalium nemo praestare queat, ut Trypho Ebraeus disserit apud
Justinum<span class = "tag">1</span>. Nam ut pauca de multis, vetant
ulla divortia fieri, nisi uxor adulterii convicta fuerit. Quod quam
difficile sit, satis intelligunt, qui judicia tractant. Et ut adultera
non sit uxor, quid<span class = "tag">2</span> iniquius est, quam cum
hoste domestico invictum vincere, aut insidias innocenti struere, ut
capitali supplicio circumveniatur, aut uxoris et familiae alterius
existimationem in apertum discrimen vocare, aut efficere ut venenis aut
occultis insidiis alteruter pereat, Christo divortia vetante. Illud
etiam contra naturam est, ut adulterii causa segregatis matrimonia
prohibeamus. Nam ista ratione aut turpiter moechari, aut publice <ins
class = "correction" title = "text reads ‘formicari’">fornicari</ins>,
aut foedissime pollui, aut aliquid turpius his omnibus tentari necesse
est. At lex divina de divortiis, nunc omnium populorum, praeterquam
Christianorum, communis ac veterum Romanorum justissimis legibus
comprehensa, non tantum<span class = "tag">3</span> uxores
temperatiores, sed etiam viros
<span class = "pagenum">329</span>
obsequentiores afficiebat, divortii metu. Caedes etiam violentas ac
venena domestica et latentia penitus sustulerat. Quid autem a natura,
quid a puritate sacrorum, quid a sanctitate divina magis alienum, quam
quod a Christianis videmus interdici sacerdotibus jura connubiorum? Quid
exitialius, quam puellas innumerabiles continentiae votis sempiternis,
natura vetante, obligari? Inde libidines utriusque sexus effusae, inde
violenti abortus, parricidia, adulteria, stupra et in ipsis templis
meretricia lenocinia et foeditatibus inexpiabilibus sacra omnia
conspurcata, quae ne paganis quidem licuissent. Quin etiam Romani olim
flaminibus Jovis vetuerant,<span class = "tag">4</span> repudiare uxorem
et uxore mortua sacerdotio abdicare jusserant.</p>

<div class = "footnote">
<b>1.</b> In dialogo cum Tryphone.&nbsp;
<b>2.</b>&nbsp;Alius: <i>quod</i>.&nbsp;
<b>3.</b>&nbsp;Alius: <i>tamen</i>.&nbsp;
<b>4.</b>&nbsp;Alius: <i>vetuerunt ... jusserunt</i>.</div>

<p>
CORONAEUS: Vos coelibatum in sacerdotio Christianorum utriusque sexus
video improbare, propter impendentia pericula, quae Augustinum
coëgerunt, ut aperte<span class = "tag">1</span> scriberet, meretricia
non esse de republica tollenda. Aufer, inquit,<span class =
"tag">2</span> meretrices de rebus humanis et turbaveris omnia
libidinibus. Sed si lege divina prohibetur sacerdos, sanctuarium
ingressurus, triduum ab uxoris contactu abstinere, quanto justius est,
pontifices christianos, qui quotidie sacratissimum illud corpus Christi,
Dei et hominis, contrectant, et in illo sanctum sanctorum quotidie
ingrediuntur, vivere in perpetuo coelibatu.</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Lib. II. de ordine.</div>

<p>
SALOMO: Divina lex vetuit, sacerdotem, qui populum expiaret, uxorem
triduo ante contingere. At expiationis dies singulis tantum annis semel
occurrebat, at isti toto sacerdotii tempore interdicunt nuptiis, non
tamen meretricibus. Consimile est illud, quod lege divina sacerdotibus
usu vini interdixit, cum in sanctuarium ingrediuntur; cur igitur
christiani sacerdotes vino in perpetuum, uti uxore et connubiis non
abstinent? A meretricibus tamen non abstinent, ut nec a vino, sed
continuis lenociniis et commessationibus, scorta utriusque sexus mutare
et commutare, non sine maximo totius ecclesiae christianae dedecore
consueverunt, ne legibus connubialibus, quibus caeteros obligant, ipsi
teneantur, quo fit, ut e templis exeuntes, aqua lustrali seipsos
conspergant. Sic enim Lycurgus<span class = "tag">1</span> orator
Alexandri Magni adulatoribus, quem Deum esse praedicabant: O qualem
Deum, inquit, a cujus aedibus exeuntes aqua lustrali conspergi oportet!
Ex omnibus tamen christianis<span class = "tag">2</span> decretis nullum
magis <span title = "Greek: adunaton">ἀδύνατον</span>, quam quod ei, qui
maxillam dextram caedat, jubentur obvertere sinistram et ei qui pallium
rapuerit, tunicam quoque permittere diripiendam, et qui fatuum aliquem
appellaverit, sempiternis inferorum ignibus obligari.</p>

<div class = "footnote">
<b>1.</b> Plutarchus in apophthegm.&nbsp;
<b>2.</b>&nbsp;Alius: <i>Christianorum</i>.</div>

<p>
TORALBA: Illud profecto contra naturam est, eum, cui quis alapam<span
class = "tag">1</span> inflixerit, rursus ad se percutiendum et
spoliandum invitare.</p>

<div class = "footnote">
<b>1.</b> Alii: <i>buccam</i>.</div>

<p>
SALOMO: At quanto faciliora sunt divinae legis mandata? quae etiamnum
Paulus ipse ita observasse gloriatur, ut justitia legis esset
irreprehensibilis. Item Lucas testatur, Zachariam et Elisabetham coram
Deo in
<span class = "pagenum">330</span>
omnibus praeceptis ac mandatis irreprehensibiles exstitisse.<span class
= "tag">1</span> Quibus argumentis Justinus martyr<span class =
"tag">2</span> aperte convincit, lege divina nihil prohiberi aut juberi,
quod ab homine praestari non possit, modo velit. Quid autem tota legis
justitia? Diligere Deum plus seipso, proximum vero ut seipsum, quod
facere quisque potest. Deinde subjicit, quod igitur dici solet
justificari neminem ex lege? Non dicitur quia non possunt, sed quia
nolunt, voluntate enim ad ea, quae fieri possunt, uti solemus. Est
igitur christiana lex multis partibus difficilior, quam divina. Omitto
ritus inanes, quorum multitudine factum est, inquit Augustinus,<span
class = "tag">3</span> ut Christianorum conditio nulla deterior quam
Judaeorum videatur. Quid si Augustinus caeremonias hodiernas ecclesiae
Romanae videret? Nam qui pecorum sacrificia jam pridem antiquata nobis
objiciunt, ipsi Jesum in sacrificio, sic enim vocant, continuo vorant,
dilacerant, diripiunt.</p>

<div class = "footnote">
<b>1.</b> Luc. 1,&nbsp;6.&nbsp;
<b>2.</b>&nbsp;Qu. 103 ad orthod.&nbsp;
<b>3.</b>&nbsp;Ad Januar.</div>

<p>
CURTIUS: Nos ecclesiam Helvetiam secuti amplexamur illas <span title =
"Greek: anaimatous thusias kai doxologias">ἀναιμάτους θυσίας καὶ
δοξολογίας</span>, ut Cyrilli<span class = "tag">1</span> et
Eusebii<span class = "tag">2</span> verbis utamur, vel tauros labiorum
nostrorum, ut Amos propheta loquitur, Deo aeterno mactamus. Sed ne a
proposita quaestione discedatur, miror cur Salomo tantopere divortia
cupiat, cum Valerius Maximus Romanos ob id potissimum laudet, quod annos
plus amplius quingentos divortia nulla vidissent, ac probro datum fuisse
Spurio Camillo, quod ab uxore prius divertisset. Quid autem
perniciosius, quam corruptorem publicum quascunque volet puellas
connubii specie fraudare et corruptas a se ablegare posse?</p>

<div class = "footnote">
<b>1.</b> Ad Regin.&nbsp;
<b>2.</b>&nbsp;Demonst. evang. l.&nbsp;I.</div>

<p>
SALOMO: Pluribus propositis incommodis, graviora semper fugienda.
Gravius est ac periculosius,<span class = "tag">1</span> necari veneno,
aut moechari, quam divertere. Quis autem locare velit puellam ei, qui
sine causa diverterit ab honesta et pudica uxore?</p>

<div class = "footnote">
<b>1.</b> Alius: <i>perniciosius</i>.</div>

<p>
CURTIUS: Omissa divortiorum disputatione, non tam<span class =
"tag">1</span> de facilitate exsequendae legis Christi, quam de
legislatoris praestantia quaerendum est. Nam si quid peccatum erit,
praesto semper est advocatus, orator, patronus idemque legislator
Christus, quo Judaei et Ismaëlitae miseri destituuntur. Unde vero
salutem sperare potest is, qui Christum verum Deum et hominem venientem
ad se, non excepit, oblatum respuit?<span class = "tag">2</span> <i>Ipse
est</i>, inquit Paulus,<span class = "tag">3</span>
<i>sanctificatio<span class = "tag">4</span> nostra.</i> Item:
<i>Mortuus est propter delicta nostra et resurrexit propter
justificationem nostram.</i> Quid Hieronymus?<span class =
"tag">5</span> Oratio, quae non fit per Christum, peccatum est. Haec
ille. Cum igitur sine Christo Deo nulla salus homini cuiquam speranda
sit, cur amplius in legibus Mosaicis, quae jam pridem sua vetustate
extabuerunt, haeremus? Per Christum solum, inquit Cyrillus,<span class =
"tag">6</span> patet aditus ad regna coelorum.</p>

<div class = "footnote">
<b>1.</b> Alius addit: <i>opinor</i>.&nbsp;
<b>2.</b>&nbsp;Alius: <i>rejecit</i>.&nbsp;
<b>3.</b>&nbsp;1. Cor. 1, 30. Rom. 4, 24&nbsp;sq.&nbsp;
<b>4.</b>&nbsp;Alius: <i>justificatio</i>.&nbsp;
<b>5.</b>&nbsp;In Psalm.&nbsp;59.&nbsp;
<b>6.</b>&nbsp;In cap. 3.&nbsp;Joh.</div>

<p>
<span class = "pagenum">331</span>
OCTAVIUS: Si Christum oratorem et exoratorem unum habetis, cur Christus
discipulos consolatur? <i>Rogate patrem meum</i>, inquit, <i>et alium
advocatum vobis dabit?</i><span class = "tag">1</span> Cur praeter istos
oratores et patronos infinita millia, i.e. totidem fere, quot homines
mortuos, Christiani invocatis, cum invocatio religiosa soli Deo
debeatur? Invoca me et eruam te! Invoca me et vivetis. Id autem saepius
repetitum legimus<span class = "tag">2</span>. Omnium tamen angelorum ac
divorum ordines precibus ac solennibus festis, non aliter ac Deum
aeternum prosequimini, ac plerique multo ardentius ac studiosius, quam
Deum ipsum, cui nulla dies vacua sacrorum<span class = "tag">3</span>
relinquitur in fastis. Quanto melius Ismaëlitae, qui non modo unius
aeterni Dei cultum sibi proposuerunt, sed etiam tabulam pictam ad
spectaculi fructum habere capitale ducant!</p>

<div class = "footnote">
<b>1.</b> Joh. 14, 16. 26. 15, 26. 16,&nbsp;7.&nbsp;
<b>2.</b>&nbsp;Psalm. 41. 140, 5. Jerem. 29. Joel&nbsp;2.&nbsp;
<b>3.</b>&nbsp;Alius: <i>sociorum</i>.</div>

<p>
FRIDERICUS: Ista quidem controversia nobis est cum ecclesia Romana, quae
angelorum coetus ac beatorum mentes votis complecti docet, cum tamen
unus tantum advocatus proponi debeat, Christus Deus, cujus nomine vota
concipimus, per quem fausta omnia precamur et adversa deprecamur.</p>

<p>
CORONAEUS: Ego quidem sic a doctrina informatus, sic a majoribus imbutus
sum, ut ab ecclesiae Romanae, quae sola Dei ecclesia restat, decretis
vel latum unguem discedere nefas ducam. Mediatorem quidem unicum,
generis humani pontificem maximum agnoscimus Christum, sed quid vetat,
Christo patronos inferiores habere? Oratores angelos inquam, virginem
Mariam, apostolorum et martyrum coetus, non quidem ut salutem nobis
tribuant, quoniam unus est servator hominum Christus<span class =
"tag">1</span>, sed ut pro nobis rogationes ferant. Quanquam vester
Lutherus, Friderice! beatorum mentes revereri oportere confitetur<span
class = "tag">2</span>, cujus auctoritatem sequitur Bucerus<span class =
"tag">3</span>. Cum enim Christianorum opibus Judaei oppressi sedibus
Hierosolymorum exacti fuissent<span class = "tag">4</span>, Deum
immortalem! qui concursus fuit hominum ad loca religiosa, quae urbis
sanctitas, quae sepulcri, quae praesepii, quae crucis, quae monumentorum
omnium! Cur autem Hieronymus non modo pro divorum honoribus, sed etiam
pro eorum reliquiis tam accurate contra Vigilantium scripsisset, ut
etiam daemones reliquiarum ope fugari confirmaret? Cur Ambrosius<span
class = "tag">5</span>, Gregorius Turonensis<span class =
"tag">6</span>, Augustinus<span class = "tag">7</span>, caeteri tantis
honoribus ac laudibus divos prosequerentur, si scelus id esse
putarent?</p>

<div class = "footnote">
<b>1.</b> Desunt sex haec antecedentia verba in uno codice.&nbsp;
<b>2.</b>&nbsp;<i>Lutherus</i> in purgatione, qua queritur, aliquot
articulos falso sibi ab adversariis impositos. <i>Oecolampadius</i> in
Chrysostomum divos pro nobis assiduo orare scribit.&nbsp;
<b>3.</b>&nbsp;In defensione ad Abrinensem episcopum. Ep.&nbsp;8.&nbsp;
<b>4.</b>&nbsp;Alius: <i>cessissent</i>.&nbsp;
<b>5.</b>&nbsp;Ep. ad Episc. et ad Col. l. X. cp. 85 et
Serm.&nbsp;91.&nbsp;
<b>6.</b>&nbsp;De Gloria Martyr.&nbsp;
<b>7.</b>&nbsp;Lib. III. de cruce&nbsp;Dei.</div>

<p>
CURTIUS: De viris illustribus honorifice et sentire et scribere
praeclarum est, nec verbis illorum dignitatem extenuare, aut ullo
dicendi genere elevare velim, non tamen precari, colere, invocare, quae
tamen praecipua sunt adorationis argumenta. <i>Deum aeternum</i>, inquit
lex, <i>adorabis</i>
<span class = "pagenum">332</span>
<i>eique soli inservies!</i><span class = "tag">1</span> Ac tametsi
virgo Maria Christum verum Deum et hominem utero concepit ac peperit, ab
ejus tamen adoratione abstinemus. Nam cum Epiphanius<span class =
"tag">2</span> sua aetate proclivos christianae plebis animos ad ejus
cultum prospiceret, ac potissimum colliridianos, oratione acerrima in
eos invectus est: Si enim, inquit, angelos colere prohibemur, quanto
magis Mariam, Annae filiam. Et Julianus Augustus nihil gravius
Christianis objecit, quam quod martyres pro Diis adorarent, ac
divinitatis proposita spe martyrium ardenter expeterent, ut in deorum
albo inscriberentur. Quo quidem arcano cum nullum amplificandae
religionis majores majus habere perspexisset, christianorum caedes ac
supplicia repressit. Cyrillus<span class = "tag">3</span> vero ad haec
respondens: <i>Sanctos martyres</i>, inquit, <i>neque Deos esse dicimus,
nec colere consuevimus.</i> Item Chrysostomus<span class =
"tag">4</span>: <i>Vide prudentiam</i>, inquit, <i>Cananaeae, non rogat
Jacobum, non obsecrat Johannem, non pergit ad Petrum, nec intendit ad
apostolorum coetum, nullum quaerit sibi mediatorem, sed pro omnibus
comitem accepit poenitentiam, qua deserti advocati locum implevit.</i>
Idem paulo post<span class = "tag">5</span>: <i>Ubicunque Deum
appellaveris, audit te, non ostiario, non mediatore, non ministris opus
est, non est opus ope patroni.</i> Item<span class = "tag">6</span>:
<i>Solent</i>, inquit, <i>misera uti excusatione, per istos iri posse ad
Deum, ut per comites perveniatur ad regem, ac deserto Deo conservos
adorant.</i> Ad Deum suffragatore nihil<span class = "tag">7</span>
opus. Hic apertissime omnia atque illud maxime, quod adorationem
appellat, cum advocatis et mediatoribus divis utimur.</p>

<div class = "footnote">
<b>1.</b> Deuter. 6. Exod. 34. Levit. 26. Deut, 48. Matth. 4.
Lucas&nbsp;4.&nbsp;
<b>2.</b>&nbsp;Contra haereses.&nbsp;
<b>3.</b>&nbsp;Lib. 6. adv. Julianum.&nbsp;
<b>4.</b>&nbsp;Homil.&nbsp;12.&nbsp;
<b>5.</b>&nbsp;In homil. de fructu evangelii.&nbsp;
<b>6.</b>&nbsp;Ep. ad&nbsp;Rom.&nbsp;
<b>7.</b>&nbsp;Alius: <i>non</i>.</div>

<p>
CORONAEUS: Sunt haec Lutheranis usitata loca, quibus facile responderi
potest, nos Deum adoratione <span title = "Greek: tês latreias">τῆς
λατρείας</span> pro jure majestatis suae prosequi, qui cultus a creatura
soli creatori debetur. Itaque interpretes<span class = "tag">1</span> ad
haec verba: Adorate scabellum pedum ejus, subjiciunt: adoratione
latriae, quia soli Deo convenit. Scabellum vero carnem Christi vocant,
quam Damascenus et Scotus adorari negant oportere, cum sit creatura,
contra Petri Lombardi sententiam<span class = "tag">2</span>. Sed
veneratio quaedam est <span title = "Greek: tês douleias">τῆς
δουλείας</span>, quaedam vero <span title = "Greek: huper douleias">ὑπὲρ
δουλείας</span>, quarum altera beatae virgini Mariae, altera divis et
angelis tribuitur. Alioquin etiam<span class = "tag">3</span>, si
verborum apices sectabimur, quis dubitet, quin verbum adorationis homini
etiam ab homine in sacris litteris tribuatur? Abraham adoravit populum
terrae, Jacobus fratrem, Josephum sui fratres, socerum Moses ipse<span
class = "tag">4</span>.</p>

<div class = "footnote">
<b>1.</b> Alius: <i>interpres</i>.&nbsp;
<b>2.</b>&nbsp;Lib. III. Sent. dist.&nbsp;3.&nbsp;
<b>3.</b>&nbsp;Deest in alio codice.&nbsp;
<b>4.</b>&nbsp;Gen. 22. 33. 42. Exod.&nbsp;18.</div>

<p>
FRIDERICUS: Si <span title = "Greek: latreia">λατρεία</span> pro cultu
et honore ubique accipitur, <span title =
"Greek: douleia">δουλεία</span> vero pro servitute,
minus aeterno Deo quam angelis ac divis concederemus,
<span class = "pagenum">333</span>
quia illum veneraremur, angelis vero ac divis inserviremus. At servile
obsequium multo vilius et abjectius est ipso cultu. Vox enim hebraica
<span title = "Hebrew: tishtachave">תִשְּׁתַחָוֶה</span> idem
significat, quod <i>tisgur</i> Chaldaeis, <span title =
"Greek: proskunein">προσκυνεῖν</span> Graecis,
adorare Latinis, i.e. inclinare
corpus, ubi de salutatione mutua scribit Plinius, quod Galli adorantes
corpus circumagant. Sed quibus verbis utamur, aut quocunque gestu
abutamur, nemini dubium est, quin religiosa veneratio sive cultus et
adoratio immortali tantum Deo debeatur, cum ex eo capite legis: Deum
tuum adorabis et illi soli servies, genus omne
<span title = "Greek: douleias">δουλείας</span> et
<span title = "Greek: latreias">λατρείας</span>
complectatur.<span class = "tag">1</span>
Honoris autem vox et servitutis in rebus divinis soli Deo debetur, id
quod Deus clara voce testatur: <i>Gloriam meam</i>, ait, <i>alteri non
dabo.</i> Ita Augustinus<span class = "tag">2</span>: Honoramus<span
class = "tag">3</span>, inquit, sanctos caritate, non servitute. Quod
enim lege divina prohibemur, gradus ad altaria Dei construere,
secretiori sensu vetamur rogationes ad creaturas dirigere, quibus ad
conditorem perveniatur. Nam illud interdictum decalogo mox subjicitur,
ubi nihil omnino de sacrificio aut altaribus caretur, ut omnes
intelligant, recta nos ad Deum proficisci oportere, etiamsi certum
haberemus, angelos ac beatorum mentes sempiternas<span class =
"tag">4</span> rota nostra audituras.</p>

<div class = "footnote">
<b>1.</b> Ps. 49, 28. Prov. 27. Jes.&nbsp;10.&nbsp;
<b>2.</b>&nbsp;Contra Ep. Pelagii ad Bonif. l. III. c.&nbsp;8.&nbsp;
<b>3.</b>&nbsp;Alibi: <i>honorans</i>.&nbsp;
<b>4.</b>&nbsp;Alius: <i>semper</i>.</div>

<p>
CURTIUS: Ego quidem existimo, angelo a Deo cuique concessum, rogationes
ferte pro iis, quibus additus custos; sic enim vox oratoris<span class =
"tag">1</span> in sacris litteris usurpatur, cum agitur de rebus divinis
angelo duce ac custode, non propterea tamen nobis orandus aut adorandus
est, ut rogationes ferat. Quod cum Johannes facere tentaret:
<i>Cave</i>, inquit angelus, <i>hoc facias, conservus enim tuus sum,
Deum adora</i><span class = "tag">2</span>; idque bis repetitum legimus.
Idque David, cum Deum laudibus omnibus prosequeretur, ad angelos
conversus: <i>Adorate eum</i>, inquit, <i>omnes angeli ejus!</i><span
class = "tag">3</span> Hic tantum abest, ut angelos orare aut adorare
velit, ut eos etiam sui officii cohortetur, i.e. ut Deum metuant et
revercantur. Ac propterea saepius legimus, angelos in sacris litteris
sua nomina revelare<span class = "tag">4</span>, ne ullam sui adorandi
occasionem praebuisse videantur.</p>

<div class = "footnote">
<b>1.</b> Deest in aliis codicibus. Jobi 33,&nbsp;23.&nbsp;
<b>2.</b>&nbsp;Apoc. 19,&nbsp;22.&nbsp;
<b>3.</b>&nbsp;Psalm. 148,&nbsp;2.&nbsp;
<b>4.</b>&nbsp;Alius: <i>celare</i>.</div>

<p>
CORONAEUS: Num vobis scelus videtur, si a vobis petam, quod libentissime
facio, ut pro me apud Deum immortalem vota faciatis? Sic etiam Pharao
Mosen et Aaronem, populus Samuelem interpellat. Orate, inquit, pro nobis
Deum vestrum; cujus rogationi acquieverunt. Cur non igitur angelos ac
divos orare liceat, ut pro nobis vota concipiant?</p>

<p>
FRIDERICUS: Quoniam hoc interdictum est, illud non item, quanquam quis
affirmare ausit, divi nos audiant, necne? aut si audiant, velint pro
nobis orare, necne? Non orare pro nobis, testatur Deus apud Jeremiam:
<i>Si starent</i>, inquit<span class = "tag">1</span>, <i>Moses et
Samuel coram me, non inclinaret</i>
<span class = "pagenum">334</span>
<i>animus meus ad populum istum</i>, ac eo maxime tempore, quo civitas
ab hostibus undique cingebatur, Mosen et Samuelem decuerat, votis et
precibus in coelo Deum compellere, cum in terris toties non rogati tam
ardenter id fecissent. Sed his mortuis, qui pro populi felicitate
rogationem ferret, cum regionem Chaldaei vastarent, Deus testatur fuisse
neminem. <i>Quaesivi virum</i>, inquit<span class = "tag">2</span>,
<i>qui interponeret sepem<span class = "tag">3</span> et staret
oppositus contra me pro terra, ne dissiparet eam, et non inveni.</i></p>

<div class = "footnote">
<b>1.</b> Jer. 15,&nbsp;1.&nbsp;
<b>2.</b>&nbsp;Ezech. 22.&nbsp;30.&nbsp;
<b>3.</b>&nbsp;Alii: <i>septum</i>.</div>

<p>
CORONAEUS: Quoniam divorum coetus sciebat (quid enim eos lateret?) Dei
decretum, quo statuerat evertere civitatem. Nam cum Samuel adhuc vivens
ac spirans Sauli necem doleret, Deus ad illum conversus:
<i>Quousque</i>, inquit, <i>Saulum lugebis? Ego illum repudiavi,
quominus regnaret.</i></p>

<p>
CURTIUS<span class = "tag">1</span>: Absurdum est arbitrari, divorum
mentes intimos hominum sensus intueri, ut Salomo satis apte<span class =
"tag">2</span> docet in oratione dedicatoria templi: <i>Tu solus</i>,
inquit, <i>aeterne Deus, omnes omnium cogitationes intueris.</i><span
class = "tag">3</span> Nec tamen, si divi omnes omnia audirent ac
intuerentur, propterea nobis precandi venirent.</p>

<div class = "footnote">
<b>1.</b> Alius: <i>Fridericus</i>.&nbsp;
<b>2.</b>&nbsp;Alius: <i>aperte</i>.&nbsp;
<b>3.</b>&nbsp;2 Chron. 6,&nbsp;30.</div>

<p>
CORONAEUS: Cur igitur Moses, cura pro flagitio propuli precatur:
<i>Memento</i>, inquit<span class = "tag">1</span>, <i>domine Abrahami,
Isaaci, Jacobi?</i></p>

<div class = "footnote">
<b>1.</b> Exod. 32,&nbsp;13.</div>

<p>
CURTIUS: Non precatur ab Abrahamo, ut Deum exoret, sed a Deo petit, ut
sit memor foederis, quod cum illis percusserat, et populo ignoscat.
Quanquam, quis inter divos censeri debeat, tamen periculosum est
affirmare, ut non immerito theologus<span class = "tag">1</span> quidam
exclamaverit, multa cadavera coli a Christianis, quorum mentes in
infernis locis torquerentur. Et Cyprianum quidem ut martyrem in
divinorum album relatum Romani colunt, quem tamen haereticum et
anabaptistam appellant. Recte igitur Augustinus: Honoramus, inquit,
divos propter imitationem, non adoramus propter religionem.</p>

<div class = "footnote">
<b>1.</b> Augustinus.</div>

<p>
CORONAEUS<span class = "tag">1</span>: Nunquam me pigebit Davidis vocem
usurpare: <i>Laudate</i>, inquit, <i>Deum in sanctis ejus.</i><span
class = "tag">2</span></p>

<div class = "footnote">
<b>1.</b> Omittitur in alio codice.&nbsp;
<b>2.</b>&nbsp;Psalm. 9, 12. 66, 8. 96, 2. 100, 4. 103, 1. 117, 1. 134,
1. 150,&nbsp;1.</div>

<p>
CURTIUS: Vox ebraica significat: ob sanctitatem ejus, <span title =
"Hebrew: bikdesho">בִקְדְשׁוֹ</span>, ut recte Pagninus et
Campensis<span class = "tag">1</span> tradunt. Chaldaeus autem
interpres: in aede sanctuarii sui. Ex quo perspicitur, pleraque a
theologis christianis depravari. Nam interpretes LXXII vertunt <span
title = "Greek: tois hagiois">τοῖς ἁγίοις</span>, quoniam <span title =
"Greek: ta hagia">τὰ ἅγια</span> sanctuarium Graeci vocant, Latini vero
<span title = "Greek: tous hagious">τοὺς ἁγίους</span>
intellexerunt.</p>

<div class = "footnote">
<b>1.</b> Alius: <i>Campanensis</i>.</div>

<p>
FRIDERICUS: Divorum at angelorum cultus a veteribus paganis manavit,
potissimum Epiphanii aetate, ut planum fit ex iis, quae adversus
Colliridianos scripsit, qui virginem Mariam primi colere coeperunt. Post
<span class = "pagenum">335</span>
etiam Augustinus cultores illos Marianos saepius abominatur<span class =
"tag">1</span>. Ac ne angelis quidem ipsis, qui dignitate divis omnibus
superiores sunt, rogationes ullas passus est exhiberi, nec ullos ad
patrem aditus nisi per filium patere putavit. In eandem sententiam ivere
Chrysostomus<span class = "tag">2</span>, Ambrosius<span class =
"tag">3</span>, Theophylactus<span class = "tag">4</span>.</p>

<div class = "footnote">
<b>1.</b> Ad Marcellum. l. 10, c. 49. et 55. de vera relig. et ad
Coloss. c. II. Ad Apocal. 19 et 22. In Joh. c. 14. l. 9. L. II c. 7 et
16 in&nbsp;Joh.&nbsp;
<b>2.</b>&nbsp;Homil. 12 de cananaea.&nbsp;
<b>3.</b>&nbsp;Ad Romanos.&nbsp;
<b>4.</b>&nbsp;Ad Colossenses.</div>

<p>
CORONAEUS: Jam saepe dictum est ac dicendum saepius, nullum cultum
exhiberi, sed illud tantum, quod ab amicis adhuc spirantibus petitur, ut
pro nobis vota faciant et rogationes ad Deum ferant. Neque enim ab illis
salus aut corporis aut animi petitur aut speratur, sed ab ipso fonte
salutis.</p>

<p>
FRIDERICUS: Cur igitur sacrificuli aperto capite, flexis genibus ad
divos adeunt? Ad Mariam vero in festo conceptionis<span class =
"tag">1</span>: Tu levamen oppressorum, tu medicamen<span class =
"tag">2</span> infirmorum, tu omnibus es omnia. Quid relinquitur
immortali&nbsp;Deo?</p>

<div class = "footnote">
<b>1.</b> Desunt haec tria antecedentia verba in uno codice.&nbsp;
<b>2.</b>&nbsp;Alii: <i>medicina</i>.</div>

<p>
OCTAVIUS: Nihil penitus. At etiam cum in Graecia versarer inter
Christianos, in eam diem incidi, qua apud Romanos visitatio Mariae
celebratur, apud Graecos vestis virginis Mariae, et pridie Calendarum
Januarii festa dies agitur Zonae virginis Machumis<span class =
"tag">1</span>, quae aedes erat Constantinopoli Mariae consecrata, quo
nihil absurdius a paganis factum memini.</p>

<div class = "footnote">
<b>1.</b> Alii: <i>In Blachernis</i>.</div>

<p>
TORALBA: Fuit illa vetus Academicorum superstitio, qui non aliter ad
Deorum omnium perveniri posse parentem putabant, quam si gradatim ad
heroas preces converterent, ut ab heroum mentibus ad daemones, a
daemonibus ad minores Deos, ab his ad Deos majorum gentium iretur, ut
eorum emendicatis suffragiis Deorum omnium et hominum parentem ad se
pellicerent. Sic enim Jamblichus<span class = "tag">1</span>, magorum
suae aetatis maximus, quem Porphyrius in aëra sublatum se vidisse
scribit, cum Isidi sacrificaret, daemonibus tamen familiariter utebatur.
Sed cum <span title = "Greek: alektromanteian">ἀλεκτρομαντείαν</span>
adhibuisset, ut praesciret ecquisnam imperatori Valenti substitueretur,
re comperta, cum impietatis et sortilegiorum socii capite plecterentur,
hausto veneno sibi mortem accivit<span class = "tag">2</span>.</p>

<div class = "footnote">
<b>1.</b> In libro de mysteriis Aegypt.&nbsp;
<b>2.</b>&nbsp;Nicephorus Callist. et Gregor.</div>

<p>
FRIDERICUS: Audistis, opinor, Magdalenam Curaeam, monasterii Cordubensis
abbatissam, omnium sagarum suae aetatis nobilissimam, cum sacra fierent,
a daemone in ipso templo festis solennibus sublatam saepius fuisse,
tandem sceleribus compertis a Paulo III. pontifice maximo veniam,
confessione flagitiorum rescripto comprehensa, obtinuisse.</p>

<p>
TORALBA: At quanto facilius est et praestabilius, antiquissimum illud
principium rerum omnium et causam Deorum inferiorum effectricem adire?
<span class = "pagenum">336</span>
Nam eo pellecto (quid autem facilius ad pelliciendum?) intelligentiarum
et angelorum ordines, imo et omnes creaturae praesto adsunt; nam in
inferioribus Diis, qui sunt innumerabiles, conciliandis infinitum opus
est. Praeterea quis affirmare potest, an daemones boni, heroes,
inferiores Dii, superiores Dii sive angeli et ministri proximi Deo, vota
et preces nostras audiant? aut si audiunt, an exaudiant? an velint? an
possint? Quanquam non illis tantum Diis ac divis majorum ac minorum
gentium sacra fiant, sed et cineribus, ossibus, statuis, idque flexis
genibus, manibus passis, oculis ardentibus, etiam facibus ac cereis non
sine largitionibus effusis. Deus vero aeternus vix unquam colitur, nisi
forsitan dicis causa, i.e.
<span title = "Greek: prophaseôs charin">προφάσεως χάριν</span>.
Minus certe peccatur, si potius
creatores<span class = "tag">1</span> imaginum ac statuarum colerent,
quam ipsorum creaturas. Quis enim non pluris faciat Phidianae Palladis
opificem, quam Palladem ipsam, quantumvis ex ebore sit vel auro
constructa?</p>

<div class = "footnote">
<b>1.</b> Alius: <i>creaturas</i>.</div>

<p>
CORONAEUS: Sunt illae veteres iconomachorum querelae, quibus uno verbo
responderi potest, statuas virtuti deberi, ut ad imitationem imperitis
proponantur. Hic propterea laudatur Gregorius M. pontifex maximus, quod
statuas libros illitteratorum appellavit. At vos, qui vestem<span class
= "tag">1</span> Mariae, qui Zonae festa ridetis, non audistis, Eliae
pallium, ossa Elisaei, Christi fimbriam, imo etiam umbram Petri tanta
miracula, tanta prodigia excitasse, ut sacris litteris testata
relinquerentur? Quid est igitur, quamobrem honores divorum reliquiis
haberi non debeant?</p>

<div class = "footnote">
<b>1.</b> Alius: <i>vestrae</i>.</div>

<p>
CURTIUS: Si docti non egent imaginibus et iisdem imperiti ad cultus
nefarios abutuntur, quid commodius fieri potest, quam omnino dejici, cum
locis omnibus sacrae scripturae imagines tantopere prohibeant<span class
= "tag">1</span>. Nulla, inquit Lactantius<span class = "tag">2</span>,
religio est, ubi simulacrum exstat, sed non modo statuas, verum etiam
artem illam pestiferam, acerrime exsecratur sapientiae magister<span
class = "tag">3</span>, et quidem saepe mihi mirum visum est, civitates
Balticas inferioris Germaniae, quae Romanorum ritus abjecerunt, statuas
adhuc in templis omnibus intueri posse.</p>

<div class = "footnote">
<b>1.</b> Alii: <i>prohibeantur</i>.&nbsp;
<b>2.</b>&nbsp;Lib. II, c.&nbsp;19.&nbsp;
<b>3.</b>&nbsp;Sap. 15,&nbsp;16.</div>

<p>
SENAMUS: Agrestes itaque et imperiti homines, quique sunt ingenio <ins
class = "correction" title = "text reads ‘hebetiore’">hebetiores</ins>,
ad id tantum, quod adest, feruntur, non aliter ac bestiae, quae nihil
sapiunt nisi quod sub sensum cadit. His igitur hominibus si statuas et
imagines, quae sunt quasi mentis appendices, eripias, non putabunt ulla
sese religione obligari. Quanquam in ipsis quoque beatorum statuis vim
mirabilem docet inesse Eusebius eo loco, ubi narrat Christi statuam
Caesareae fuisse; cum statua mulieris illius, quae profluvio sanguinis
curata fuerat, columnae suppositae, ubi herba succreverat, quae ad
morborum omnium curationem efficacissimam vim prae se ferebat,
posteaquam eo usque excrevisset,
<span class = "pagenum">337</span>
ut Christi statuae fimbriam attingeret, nec ante contactum fimbriae vim
ullam habuisse.</p>

<p>
OCTAVIUS: Hujusmodi fabulis uti solent, qui plebem imperitam in
erroribus densissimis consenescere volunt. Opus igitur est exemplis e
doctrina sincera.</p>

<p>
CORONAEUS: Miror ego te, Octavi, ab imaginibus tantopere abhorrere, cum
Deus ipse non modo sacrarii cortinas angelis, i.e. pullorum volucrium
figuris exornari, verum etiam statuas aureas utrimque Cherubim,
propitiatorio imminentes atque aeneum quoque serpentem conflari
jusserit, ut ejus intuitu, qui a serpentibus icti fuerant, morbi
periculo eriperentur.</p>

<p>
SALOMO: Haec oratio non minus ad me pertinet, quam ad Octavium; voluit
igitur Deus innuere, ab angelorum cultu quam longissime decedendum, cum
ad ministerium adhibeantur; serpentem vero aeneum ab Israëlitis
aspici<span class = "tag">1</span>, non tamen adorari voluit, mirabili
arcano, ut scilicet libidine insana cupediarum, quae serpentis
verbo<span class = "tag">2</span> significatur, in nobis extincta, vitam
aeternam adepturos significaret, vis autem praecipua serpentis est in
dentibus. Et quoniam populus ciborum affluentiam ac foetores Aegyptiorum
in deserta solitudine ardenter optabat, Deus immiserat serpentes, quorum
morsibus multi periere, ut purissimis mannae cibis divinitus delapsis,
priscarum cupediarum obliti vescerentur. At cum rex Ezechias
intellexisset, serpentem illum aeneum pro Numine adorari ab imperitis,
publice uri jussit<span class = "tag">3</span>.</p>

<div class = "footnote">
<b>1.</b> Numer. 21, 8 sq. 2 Regum 18, 4. Joh. 3,&nbsp;14.&nbsp;
<b>2.</b>&nbsp;Alius: <i>figura</i>.&nbsp;
<b>3.</b>&nbsp;2 (4) Regum 18,&nbsp;4.</div>

<p>
CURTIUS: Cur non igitur Christiani principes Ezechiae tam praeclarum
facinus imitantur?</p>

<p>
OCTAVIUS: Tanto intervallo absunt a regis illius pietate ac sanctitate,
ut etiam idololatriam magis atque magis adaugeri patiantur. Quid enim
mirabilius, quid incredibilius, quid a sensibus, quid denique ab omni
ratione alienius quam quinque verbis, puta: <i>hoc est enim corpus
meum</i>, vel ut sciolus quidem curio in multitudine crustularum, ne non
satis congrue loqueretur, Haec sunt enim corpora mea, sexcenta millia
Deorum ex totidem crustulis momento confici posse. Id enim christiani
theologi tot ac tam multis populis persuaserunt, ut dubitari possit, num
posteritas creditura sit ab homuncione sacrificulo<span class =
"tag">1</span> <span title = "Greek: dêmon theôn">δῆμον θεῶν</span>, ut
Basilius loquitur, i.e. populum Deorum, momento ut fieret potuisse
persuaderi. Multo minus credent futuri nepotes, haec verba publicis
libris ac litteris mandari potuisse, quae a sacrificulis christianis
jactantur: Qui creavit me, creatur mediante&nbsp;me.</p>

<div class = "footnote">
<b>1.</b> Alius: <i>sacrificato</i>.</div>

<p>
CORONAEUS: Sacramentum istud omnium sacratissimum admirari potius ac
suscipere ex ipsius Christi veri Dei praeceptis ac institutis, quam
subtilius quale sit exquirere debemus ac temperanter<span class =
"tag">1</span> de rebus tam arduis tamque a sensu mortalium remotis
loqui ac sentire. Et quidem Thomas
<span class = "pagenum">338</span>
Aquinas, theologus clarissimus, argutiarum radices ac fibras impietatis
eludens: Is, inquit, omnipotentiae derogat<span class = "tag">2</span>,
qui dicit aliquid posse intelligi in creaturis, quod a Deo fieri non
possit.</p>

<div class = "footnote">
<b>1.</b> Alii: <i>temperantes</i>.&nbsp;
<b>2.</b>&nbsp;Alius: <i>deroget</i>.</div>

<p>
TORALBA: At illi sacrificuli creatorem creare se arbitrantur. Neque enim
de potestate divina sed de sacerdotis potestate quaeritur, an scilicet
Deum efficere possit ex ea materia, quae antea Deus non erat.</p>

<p>
SALOMO: Certe rerum divinarum arcana, quae minus assequor, admirari
soleo, nec debemus ea curiosius insectari. Sed quemadmodum agni
paschalis reliquias et ossa, quae devorare nemo potest, flammis injicere
lex divina jubet, quod Latini veteres imitari solebant, cum in
sacrificiis proterviam facerent; ita quoque rerum arduarum arcana, quae
capere non possum, divini amoris incendio absumere consuevi. In hoc
tamen sacramenti arcano miror, in voluntate et potestate sacerdotis
positum esse, ut quidem illi jactant, Deus sit necne? Nam si levissimus
curio voluerit, crustulum Deus erit, si noluerit, Deus non erit, si
carmen illud sacrum pronunciarit et alio mentem averterit, nihil
efficiet. Si nolit creari Deum, i.e. si nolit consecrari creaturam,
panis relinquitur, si velit, momento Deus erit, qui antea non erat.</p>

<p>
CURTIUS: Sed qui sacrificio adsunt, cum hostia illa salutaris altius
elata proponitur et ad intuendum et adorandum, quid faciet populus a
tergo, si dubitet, an sacrificus voluerit, Deum esse? Nam saepissime
mens ejus sponte, saepius etiam casu alio distrahi potest.</p>

<p>
SENAMUS: In hac dubitatione Asthosanus<span class = "tag">1</span>
theologus hac conditione orandum putavit: Si tu es Deus, adoro te, sin
minus, non adoro.</p>

<div class = "footnote">
<b>1.</b> Alius: <i>Astosanus</i>.</div>

<p>
CURTIUS: At ne legitimum quidem actum adjecta conditione fieri patimur.
Certe memini Lugdunensem curionem, qui ut paroecos, quibuscum litem
susceperat, ulcisceretur, carmen illud sacrum
<span title = "Greek: theopoiêtikon">θεοποιητικὸν</span>
in liturgia se proferre simulabat.
Tandem judicio victus, paroecos omnes idololatras esse, clara voce
pronunciavit, quod panem purum pro Deo coluissent. Re comperta, capitali
supplicio damnatus, flammis ultricibus ustulatus&nbsp;est.</p>

<p>
CORONAEUS: Vos ego per Deum immortalem obsecro, ne de rebus
sacratissimis nisi summa veneratione disseratur. An putetis, eum qui
verbo sidera fulgentia, solem istum, elementa condidit, qui res
stupendas verbo vel nutu confecit, potestate imminutum<span class =
"tag">1</span> fuisse?</p>

<div class = "footnote">
<b>1.</b> Alius: <i>minutum</i>.</div>

<p>
CURTIUS: Nemo certe ambigit, quin quod velit facere possit, praeterquam
seipsum; sed quid ad sacrificulum? fatentur enim in verbis istis
mysticis: <i>Hoc est corpus meum</i><span class = "tag">1</span>, nullam
esse Dei vim effectricem, quia si curio aliud agat, dum ista pronunciat,
nihil efficit<span class = "tag">2</span>.</p>

<div class = "footnote">
<b>1.</b> Matth. 26, 26. Luc. 22, 19. 1 Cor. 11,&nbsp;24.&nbsp;
<b>2.</b>&nbsp;Alius: <i>effecit</i>.</div>

<p>
CORONAEUS: Si de potestate Dei non ambigitis, quanto minus de voluntate
dubitare potestis, cum ipsius Pauli<span class = "tag">1</span>
perspicua interpretatione planum
<span class = "pagenum">339</span>
sit, Christum verum Deum et hominem seipsum panis et vini specie
discipulis vescendum praebuisse, idque in sempiternam sui memoriam fieri
jussisse. Illud autem potissimum est, posse multo plura, quam velit<span
class = "tag">2</span>.</p>

<div class = "footnote">
<b>1.</b> 1 Corinth. 11,&nbsp;24.&nbsp;
<b>2.</b>&nbsp;Aug. lib. 7 de symb. fidei. Lomb. l. 1 dist.&nbsp;42.</div>

<p>
CURTIUS: Haec opinio ab acutissimis theologis refutata minus desiderat
orationem meam. Plenae sunt tabulae, pleni libri, plena bibliothecarum
volumina. Nemo tamen efficacius aut brevius quam Augustinus<span class =
"tag">1</span>: Ea demum, inquit, miserabilis servitus est; signa pro
rebus accipere. Si ergo flagitium jubetur, figurata locutio est; cum
Christus carnem suam comedi et sanguinem bibi jubet, figurata locutio
est. Quod cum Christiani ad rem ipsam, non ad signum traducerent,
Ismaëlitis ac Judaeis sui irridendi occasionem infinitam praebuerunt.
Christus, inquit Tertullianus<span class = "tag">2</span>, acceptum
panem corpus suum fecit, dicens: Hoc est corpus, i.e. figura corporis
mei. Haec antiquissimi ac sanctissimi theologi verba.</p>

<div class = "footnote">
<b>1.</b> L. de doctr. christ. c. V. 10.&nbsp;11.&nbsp;
<b>2.</b>&nbsp;Contra Marcionem.</div>

<p>
SALOMO: Si fas esset adorare Jesum jam pridem mortuum, ut Romani, sub
panis figura, vel cum pane, ut Germani<span class = "tag">1</span>, vel
sine pane, ut Zwingliani fieri putant oportere, multo magis licuit
Israëli, ad vitulos conflatiles Deum adorare<span class =
"tag">2</span>; nam pontifex Aaron, vitulo conflato, tuba proclamari
jussit, festam diem aeterno Deo sanctam postridie futuram. Utitur enim
nomine tetragrammato, creaturis non communicabili, addito etiam eum
esse, qui populum crudeli servitute eripuerat. Deum igitur colebant sub
aurei vituli specie, quod sanctissime vetitum erat. Et si capitale
scelus illud tanta iracundia Deus ultus est, ut momento tria millia
hominum, qui flagitium illud admiserunt, propinquorum manibus trucidari
jusserit, ac manus fratrum suorum sanguine cruentas sempiterno foedere
Deo consecrarit: quantam ultionem fore credatis eorum, qui non creatorem
sub imagine vituli, sed hominem supplicio affectum panis et vini specie
singulis momentis ubique se mactare posse confidunt, ac pro aeterno Deo
summa prosequuntur oratione?</p>

<div class = "footnote">
<b>1.</b> Alius: <i>Helvetii</i>.&nbsp;
<b>2.</b>&nbsp;Exod. 32, 4&nbsp;sqq.</div>

<p>
CORONAEUS: Non mactatur Christus in sacrificio sanctissimo missae, sed
sacerdos supplex altaribus Christum offert aeterno patri, ab eoque
postulat, ut filii beneficio vitam aeternam precantibus largiatur. Non
aliter ac Themistocles profugus precabatur ab Admeto rege Molossorum, ad
aras filium amplexatus, ut sibi parceret pro suo erga filium amore<span
class = "tag">1</span>.</p>

<div class = "footnote">
<b>1.</b> Plutarchus.</div>

<p>
OCTAVIUS: Adoratur tamen sive Christus sive hostia sive figura sive,
quod verius est, panis siligineus. Nec tantum adoratur summa cum
veneratione omnium ac facibus ardentibus; sed etiam pro Deo vivente et
spirante; manibus ac dentibus laceratur, comeditur, devoratur, ut in
hominis carnem ac pulpam convertatur; sic enim Christum, quem Deum ac
hominem praedicant, unum et idem fieri cum assumente arbitrantur.
Caeteri, qui haec verborum monstra ferre nequeunt, Christum ab
accipientis ore in coelum revolare
<span class = "pagenum">340</span>
putant, ab improbis autem ne accipi quidem, tametsi ea de re gravis
controversia est inter ipsos. Certe Averroes valde novum sibi videri
dicebat, quod Christiani tot millia Deorum, quos momento se creare
jactarent, pietatis specie avidissime deglutirent. Nam Moses vitulum
conflatilem, in pulverem contusum inque aquam infusum, cultoribus in
contumeliam potandum propinavit<span class = "tag">1</span>. Nullum
autem crudelitatis ac odii argumentum majus est, quam hostium carnibus
vesci.</p>

<div class = "footnote">
<b>1.</b> Exod. 32,&nbsp;35.</div>

<p>
CORONAEUS: Averrois athei nomen oblivione sempiterno deleatur. Illud
autem in summa confiteri necesse est, in coena sacratissima Christi Dei
et hominis veram carnem et sanguinem pretiosissimum panis et vini specie
nobis exhiberi, aut sempiternis flammarum cruciatibus torqueri.</p>

<p>
TORALBA: Quemadmodum creatura incapax est deitatis, ita quoque
sempiterni cruciatus.</p>

<p>
FREDERICUS: Nemo est, opinor, qui creaturam fieri posse Deum putet.
Sempiternis tamen suppliciis impie pervicaces torqueri, toties ac tam
saepe in sacris litteris occurrit<span class = "tag">1</span>, ut illud
in dubium vocare nefas esse videatur.</p>

<div class = "footnote">
<b>1.</b> Matth. 17, 25. Marc. 3, 9. Luc. 3. Jud. 1. Apocal. 19 20
Thessal. 1. Ebr.&nbsp;6.</div>

<p>
CORONAEUS: Non tantum qui omni pervicacia quaedam jura divina et humana
violarunt, nec unquam poenituerunt, sempiternis inferorum poenis
cruciabuntur, sed etiam ii, qui vel uno scelere capitali sese obligarunt
ac prius vita defuncti sunt, quam poenituissent.</p>

<p>
SENAMUS: Prius igitur definiendum, cujusmodi sit peccatum illud, quod
mortale sive capitale vocant, quoniam adhuc sub judice lis est. Et certe
acutissimus quidam theologus<span class = "tag">1</span> se valde
dubitare scribit, an sit ullum capitale scelus, concessis etiam omnibus,
quae ab interpretibus afferuntur. Nam Hieronymus definit peccatum
mortale: transgredi mandatum Dei. Alii: peccare in spiritum sanctum;
alii: nec de peccato confiteri nec poenitere velle; alii aliter.</p>

<div class = "footnote">
<b>1.</b> Scotus l. 1. sentent. dist. 1. qu. 2; l. II. dist. 28.
qu.&nbsp;1.</div>

<p>
CURTIUS<span class = "tag">1</span>: Christus ipse definire videtur,
quod neque in hac vita remittitur, neque in futura, cum scilicet
peccatur in spiritum sanctum<span class = "tag">2</span>.</p>

<div class = "footnote">
<b>1.</b> Omittitur in aliis codicibus.&nbsp;
<b>2.</b>&nbsp;Matth. 12, 31 sq. Marc. 3, 29. Luc. 12,&nbsp;10.</div>

<p>
SALOMO: Superius dictum est, ex ista definitione spiritum sanctum a
patre et filio, ex quibus derivari dicitur, majorem fieri, quia peccatum
eo majus ac gravius est, quo major et gravior est is, quem contra
peccatur.</p>

<p>
OCTAVIUS: Hoc amplius habet incommodi haec definitio, quod peccatum
ejusmodi esset, quod nulla poenitentia, nullis meritis aboleatur, contra
quam theologi fere omnes decreverunt<span class = "tag">1</span>. Ac
tametsi Augustinus aliquanto aliter sentit, sponte tamen a sententia
descivit.</p>

<div class = "footnote">
<b>1.</b> Thomas. Scotos. Albertus lib. II. sent. dist. 49; lib. I.
retract. Petr. Lomb. lib. II. sent. dist.&nbsp;49.</div>

<p>
TORALBA: Si nihil suapte natura est sempiternum praeter Deum, ut
superius demonstratum est, nulla potest poena sempiterna irrogari.</p>

<p>
<span class = "pagenum">341</span>
SALOMO: Illud summa theologorum consensione planum est,<span class =
"tag">1</span> Deum majora semper praemia bonis, breviores poenas
improbis infligere, quam mereantur. <i>Ego Deus aeternus</i>,
inquit,<span class = "tag">2</span> <i>qui facio judicium, justitiam et
misericordiam; atque his verbis unice delector.</i> Judicio quidem poena
decernitur, justitia vero praemium, sed misericordia eo pertinet, ut
praemia merito majora, poenae peccato leviores tribuantur. Item Mosi
precanti pro populo reposuit illud:<span class = "tag">3</span> <i>Ego
Deus aeternus, misericors, beneficus, lenis, infinitae bonitatis ac
veritatis, qui fidem et pacta conventa inviolabiliter tueri soleo in
millesimam usque progeniem quique aboleo scelera ac peccata, nec tamen
desero impunita flagitia, verum in tertiam et quartam progeniem
exquiro.</i> Nam eo pertinet dictum illud Davidis,<span class =
"tag">4</span> misericordiam a dextris Dei assistere, ut doceat
acerbitatem acerbiorem esse. Sic enim Salomo scribit,<span class =
"tag">5</span> sapientiam habere a dextris vitae diuturnitatem, a
sinistra vero opes et gloriam, quae imbecilliora sunt, quam sit beata
vita. Quodsi misericordia divina potentior acerbitate, profecto nulla
poena sempiterna esse potest.</p>

<div class = "footnote">
<b>1.</b> Scot. l. m. sentent. dist.&nbsp;18.&nbsp;
<b>2.</b>&nbsp;Jerem. 9,&nbsp;24.&nbsp;
<b>3.</b>&nbsp;Exod. 34,&nbsp;6.&nbsp;
<b>4.</b>&nbsp;Psalm. 16,&nbsp;11.&nbsp;
<b>5.</b>&nbsp;Proverb. 8, 20&nbsp;sqq.</div>

<p>
SENAMUS: Ob id, opinor, Athenienses misericordiae templa dicaverant,
acerbitati nulla, ut Pausanias scribit.<span class = "tag">1</span> Ac
tametsi veteres Graeci tres Deorum ultrices fingerent, <span title =
"Greek: Poinên, Dikên, Erinnun">Ποινὴν, Δίκην, Ἐριννύν</span>, primam,
quae peccata bonorum amissione puniat; secundam, quae corporibus
salubritatem aut vitam spirabilem eripiat; tertiam, quae mentibus
aegritudines innumerabiles inferat, poenas tamen sempiternas nullas
decreverunt.</p>

<div class = "footnote">
<b>1.</b> In Atticis.</div>

<p>
CURTIUS: Spirantium hominum dolores corporea vita diuturniores<span
class = "tag">1</span> esse nequeunt, quos ut oratione molli extenuaret
Epicurus, leviores fore dicebat, si<span class = "tag">2</span> diuturni
essent, acerbiores autem hominis<span class = "tag">3</span> interitu
brevi desituros. Sed cum sempiterna sit animorum vita, poenas quoque
sempiternas fore, non dubito.</p>

<div class = "footnote">
<b>1.</b> Alius: <i>duriores</i>.&nbsp;
<b>2.</b>&nbsp;Alius: <i>qui</i>.&nbsp;
<b>3.</b>&nbsp;Alius: <i>his</i>.</div>

<p>
TORALBA: Animas cadaveribus superstites esse nemini praeterquam
Epicureis dubium esse opinor, sed ut sint sempiterni, suapte natura
fieri non posse, superius demonstratum est, Dei tamen voluntate<span
class = "tag">1</span> ac potestate posse fieri sempiternos.</p>

<div class = "footnote">
<b>1.</b> Alii: <i>bonitate</i>.</div>

<p>
CURTIUS: Id quidem auctoritate Christi certissimum est, cum praedicat,
eum esse metuendum, qui non modo corpus, verum etiam animam occidere
potest.</p>

<p>
SALOMO: Tametsi Ebraei poenas a sceleratis tum vivis tum mortuis exigi
tradunt, nullas tamen certas definierunt iis, qui vita defuncti essent,
ne quid in rebus tam arduis temere affirmarent, sed corporibus varias
pro scelerum varietate poenas decreverunt. Aut enim ab invitis, aut ab
errantibus,
<span class = "pagenum">342</span>
aut volentibus, aut a pervicacibus peccatur. Qui peccavit invitus, nulla
poena obstringitur, quia ne peccatum illud quidem suum dici potest. Qui
errore peccavit, non quidem punitur, sed purgatur applicatione.<span
class = "tag">1</span> Qui doceri non vult, hujus poena est Maltut aut
Marhut,<span class = "tag">2</span> pecuniaria gravior. Qui animi
pervicacia quadam et contemtu divinae legis peccat, capite plectitur,
etiamsi levissima parte legis offendat. Qui vero contumeliosior fuerit
erga Deum, non modo gravissima morte punitur, sed etiam ejus pecunia,
suppellex, vestis, quantaecunque sit aestimationis, incendio absumitur,
ne suis haeredibus ullum sui fructum aut desiderium relinquat, quin
etiam ejus praedia quasi exsecrabilia inculta<span class =
"tag">3</span> deseri jubentur.</p>

<div class = "footnote">
<b>1.</b> Alius: <i>admonitione</i>.&nbsp;
<b>2.</b>&nbsp;Moses Rambam l. III. more nebochim.&nbsp;
<b>3.</b>&nbsp;Deest in alio codice.</div>

<p>
CORONAEUS: Supplicia sempiterna pervicacium hominum improbitati decreta
esse, Christus ipse clara voce denunciavit.<span class =
"tag">1</span></p>

<div class = "footnote">
<b>1.</b> Matth. 18. Lucas 4. Marc.&nbsp;3.</div>

<p>
SENAMUS: Haec quidem utiliter et ad impiorum terrorem.</p>

<p>
CURTIUS: Ego quidem nihil utilius ac melius fieri posse puto, quam
sempiternos improborum flagitiis cruciatus proponere, vel quod ita
futurum sit, ut quidem confido, vel ad terrorem sceleratis incutiendum,
vel ad utrumque. Qui aliter sentiunt, nae<span class = "tag">1</span>
illi magno rerum publicarum ac religionum detrimento peccandi licentiae
indulgere videntur.</p>

<div class = "footnote">
<b>1.</b> Alii: <i>ne</i>.</div>

<p>
TORALBA: Qui semel improbitatis fines transierunt, graviter et
imprudenter impios esse oportere putant, ac terrores istos imperitis ac
mulierandis propositos arbitrantur. Caeteri qui tormentorum inferorum
cruciatus pro veris habent, desperatione fracti, veniam se posse
consequi diffidunt et in perpetua improbitate consenescunt, ut de
Caino<span class = "tag">1</span> proditum est, qui gravius se peccasse
querebatur, quam ut veniam consequeretur.</p>

<div class = "footnote">
<b>1.</b> Gen. 4, 5&nbsp;sqq.</div>

<p>
FRIDERICUS: Ego Christi verba non tam ad terrorem, sed etiam ad rei
veritatem statuo pertinere, quoniam infinita quadam poena plectendus
est, qui peccatum infinitum commisit. At qui peccat in Deum, profecto is
infinitum quicquam peccat.<span class = "tag">1</span></p>

<div class = "footnote">
<b>1.</b> Lomb. lib. 3. sentent. dist. 19. lb. Scotus.</div>

<p>
TORALBA: Hac quidem ratione non modo omnia peccata sunt infinita, quia
semper in Deum peccatur, sed etiam aequalia, quoniam omnia infinita
inter se sunt aequalia, nihil enim quod infinitum sit, suscipit
intensionem aut extensionem, magis aut minus. Item illud sequeretur,
infinitum malum infinito bono contrarium esse, et actu duo essent
infinita, contra perspicuas naturae demonstrationes, quas superius
attigimus. Quare<span class = "tag">1</span> nec sententiam illorum
probare possum, qui Deo nihil quidem formaliter contrarium esse
testantur,<span class = "tag">2</span> ut eorum verbis utar, sed
virtualiter tantum.<span class = "tag">3</span> Oportet enim mali vim ac
potentiam infinitam summo ac infinito bono exaequari, quod naturae decus
ac majestatem mirabilemque concordiam perpetuis bellis conturbaret,<span
class = "tag">4</span>
<span class = "pagenum">343</span>
cum item contraria sint sub eodem genere, Deum quoque generi subjungi
oporteret. Quae cum absurda sint, sequitur nullum peccatum esse
infinitum, ac verius diceretur, sceleratorum mentes penitus interire
post exacta supplicia, ut Jobi verba declarant: <i>Ut calor nives</i>,
inquit, <i>sic flagitiosos infernus consumit.</i><span class =
"tag">5</span></p>

<div class = "footnote">
<b>1.</b> Alii: <i>Quanquam</i>.&nbsp;
<b>2.</b>&nbsp;Alii: <i>fatentur</i>.&nbsp;
<b>3.</b>&nbsp;Scotus II. dist. 2. qu.&nbsp;2.&nbsp;
<b>4.</b>&nbsp;Alii: <i>conturbare</i>.&nbsp;
<b>5.</b>&nbsp;Jobi 24,&nbsp;19.</div>

<p>
FRIDERICUS: Ex eo quod gehennae incendio dignus pronunciatur Christi
sententia, qui fatuum quemquam appellavit, sequitur, omnia peccata esse
aequalia et mortifera, Deo judice, ea tamen proposito levius puniri.</p>

<p>
SENAMUS: Eadem erat Draconis sententia, qui et parricidam et qui furto
pomum decerperet, capitali supplicio exaequavit. Atheniensibus vero de
legis acerbitate querentibus reposuit, graviorem capitali poenam, si
quam haberet, parricidis se fuisse allaturum. Itaque Demosthenes
apposite leges illius sanguine esse scriptas dixit.</p>

<p>
SALOMO: Jam pridem Stoicorum de peccatis aequalibus opinio refutata
jacet. Et quidem divina lex, omnium optimarum legum exemplar singulare,
pro facinoris magnitudine poenarum gravitatem irrogavit. Qui falsum
testimonium tulit, eadem poena obstringitur, quam in alium derivare
conatus est, sive ad levissimam pecuniae mulctam, sive ad capitalem
poenam testimonium pertineret. Sunt autem poenarum gradus septem in
pandectis<span class = "tag">1</span> Ebraeorum: lapidatio, combustio,
capitis truncatio, suffocatio, excidium, repentina mors, verberatio
nervis bubulis<span class = "tag">2</span> inflicta,<span class =
"tag">3</span> quae ictibus ad summum quadraginta definitur lege divina,
ne quis ictibus contrucidatus plane inutilis reddatur. Excidium
appellant <span title = "Hebrew: mavet">מָוֶת</span>, i.e. cum ante
constitutum vitae terminum quis moritur ultione<span class =
"tag">4</span> divina. Quo pertinet illud, quod saepius in sacris
litteris occurrit: <i>Excidentur e populo suo qui hoc facient</i>, quod
Christiani theologi pro sempiterna damnatione falso interpretantur. At
cum poena divina peccato semper levior sit, si poena esset infinita,
gravior esset poena delicto et acerbitas commiseratione dignior, contra
quam locis omnibus scripturae docemur. Si igitur peccato supplicium
levius est sive temporis extensione sive doloris intensione, constat,
infinitum dici non posse.</p>

<div class = "footnote">
<b>1.</b> Lib. 8. tract. V. Talmud.&nbsp;
<b>2.</b>&nbsp;In alio legitur: <i>puris</i>.&nbsp;
<b>3.</b>&nbsp;Alius: <i>inficta</i>.&nbsp;
<b>4.</b>&nbsp;Alius: <i>ratione</i>.</div>

<p>
CORONAEUS: Aliud est, poenam mereri, aliud infligi. Non enim si
sempiterna supplicia Christi veri Dei judicio mereatur, qui quenquam
fatuum appellavit, propterea sequitur, ob id aeternas poenas
luiturum.</p>

<p>
TORALBA: Ac si poenarum est aequalitas, profecto est etiam aequalitas
flagitiorum. Item sempiternum supplicium, si non doloris intensione,
tamen extensione temporis est infinitum. At omnia omnium peccata, si in
eundem actum cumularentur, nihil tamen infinitum efficere possent, nec
item actio et passio infinita in creaturam finitam cadere ullo modo
potest. Cum igitur creatura, quae semper est finita, poenam doloris
intensione aut temporis
<span class = "pagenum">344</span>
extensione infinitam perpeti non possit, cum origine et occasu creaturae
omnes concludantur, sequitur, sempiterna supplicia nulla fore. Ob id
forsitan Origenes daemones tandem aliquando salutem adepturos
affirmavit.</p>

<p>
FRIDERICUS: Haec haeresis jam pridem theologorum sententiis est et
calculis omnibus rejecta et repudiata.</p>

<p>
SENAMUS: Cum absurda sit peccatorum aequalitas et peccatorum infinita
gravitas, cum etiam legibus et divinis et humanis alia sint aliis
graviora delicta, nec tamen illa sint omnino multa, quippe aut
benefactis consequentibus, aut poenis aut aliqua satisfactione oporteat
aboleri, atque omnia omnium facta in judicium deduci, ut ecclesiastes
orationem concludit, sequitur necessario, varias esse poenas, varia
quoque genera praemiorum, nec improbos omnes iisdem inferorum poenis,
nec item bonos iisdem coelestibus praemiis exaequari. Quod satis innuit
Paulus,<span class = "tag">1</span> cum sidera quidem alia aliis
lucidiora scribit atque eandem esse beatorum conditionem.</p>

<div class = "footnote">
<b>1.</b> 1 Cor. 15,&nbsp;41.</div>

<p>
CURTIUS: Duplices sunt exitus animarum, aliis quidem ad vitam beatam,
aliis ad supplicia sempiterna, tertium nihil est. Id autem pluribus
scripturae sacrae locis<span class = "tag">1</span> confirmari potest,
in quibus haec saepius occurrunt, aliis ad vitam, aliis ad exitum
sempiternum viam patere. Qui crediderit, salvus erit; qui vero non
crediderit, condemnabitur.<span class = "tag">2</span> Quodsi ab inferis
ad superos omnia munita essent, cur Christus Abrahamum de coelo ad mali
divitis querelas sic induceret loquentem:<span class = "tag">3</span>
<i>Ingens est hiatus inter nos et vos, ut neutri ad alterutros transire
possint.</i> Cur item Augustinus:<span class = "tag">4</span> Binae
sunt, inquit, habitationes, una in igne aeterno, altera vero in regno
aeterno. Item alibi: Fides catholica credit regnum coelorum, secundum
Johannem; tertium penitus ignoramus.</p>

<div class = "footnote">
<b>1.</b> Matth. 25. Marc. 3. Luc. 10. 2 Thess. 1. Ebr. 6. Marc. 16.
Joh.&nbsp;3.&nbsp;
<b>2.</b>&nbsp;Marc. 16, 16. cf. Hebr. 10,&nbsp;39.&nbsp;
<b>3.</b>&nbsp;Luc. 16,&nbsp;26.&nbsp;
<b>4.</b>&nbsp;Contra Pelagium l.&nbsp;V.</div>

<p>
OCTAVIUS: Certe Ismaëlitae duas tantum sedes animalium immortalium
statuerunt, ex Azora Alcorani 45, alteram quidem deliciarum ac
voluptatum, alteram cruciatus ac dolorum, mediam nullam putant.</p>

<p>
SENAMUS:<span class = "tag">1</span> At occidentales Indi praeter
inferos ac superos purgatorium quendam locum esse praedicabant, non
flammis et ignibus noxium, sed frigoribus gelidissimis. Quae persuasio
ab radice convellit quaestiones eorum, qui negant purgationis ignes sine
materia subsistere, aut materiam inveniri, quae quasi lapis <span title
= "Greek: asbestos kai amiantos">ἄσβεστος καὶ ἀμίαντος</span>, alumen
plumaceum vulgo appellatur<span class = "tag">2</span> nullis ignibus
limari<span class = "tag">3</span> aut absumi possit, quia frigoris
nulla vis est consumendi.</p>

<div class = "footnote">
<b>1.</b> Deest in alio codice.&nbsp;
<b>2.</b>&nbsp;Alii: <i>vulgus appellat</i>.&nbsp;
<b>3.</b>&nbsp;Alius: <i>liquari</i>.</div>

<p>
TORALBA: Inepte dicam an inique philosophantur, qui materiam purgatoriis
ignibus sempiternam esse negant, videmus enim Aetnaeos ignes et
incendium Hiberniae, Islandiae, Peruanarum<span class = "tag">1</span>
atque Australium regionum,
<span class = "pagenum">345</span>
quae terra ignea a perpetuis flammis nomen traxerunt, quibus materia non
deficit.</p>

<div class = "footnote">
<b>1.</b> Alius sine dubio false: <i>Romanorum</i>.</div>

<p>
CORONAEUS: Undenam igitur tot ac tam diuturna pabula flammarum?</p>

<p>
TORALBA: Equidem putavi, aliquando ab aquis subterraneis saxa
continenter irrigantibus alimenta suppeditari, quemadmodum in fornacibus
lapis gagates pingui materia concretus ardentius urit aqua superfusa,
sed adipe lapidis penitus exusto<span class = "tag">1</span>, nihil
amplius aqua proficit<span class = "tag">2</span>, neque enim ignis
pascitur aqua, sed uligine pingui, alioquin moles aquarum jampridem
incendio consumta fuisset. Itaque videmus ab Aetna lapides spongiosos,
quos pumices vocant, eructari, exusta materia pingui, ac nihilominus
incendia durare.</p>

<div class = "footnote">
<b>1.</b> Alius: <i>deusto</i>.&nbsp;
<b>2.</b>&nbsp;Alius: <i>perficit</i>.</div>

<p>
OCTAVIUS: Sed ut a physicis ad metaphysica redeamus, consentaneum est,
varia esse pro scelerum varietate genera poenarum, sive immortalis
anima<span class = "tag">1</span> diuturnitate temporis sive doloris
acerbitate sive ardoribus sive horrore frigoris sive caligine tenebrarum
sive odorum teterrimo foetore sive perturbationibus secum
dissidentibus<span class = "tag">2</span> sive ministeriis foedissimis
ac vilissimis plus minusve plectatur. Est autem<span class =
"tag">3</span> divina quaedam vis ubique terrarum diffusa, quae
improborum impietatem ulciscitur, nec usquam inulta scelera esse
possunt, ne hominis cruci affixi fiducia latebrae flagitio quaerantur.
Illud autem perspicuum est, improbos homines saepissime post diuturnam
et in omnibus voluptatum generibus exactam vitam sine ullo sensu doloris
interire<span class = "tag">4</span>, tametsi viri boni saepe in
carceribus et cruciatibus moriantur, cum maximo luctu bonorum: hos<span
class = "tag">5</span> ad vitam meliorem, illos ad supplicia denotari
consentaneum est, ut Salomo innuit, cum dicit<span class =
"tag">6</span> quosdam de vinculis et carceribus ad regnum, regem vero
ad inopiam pergere. Oportet igitur exstare supplicia quaedam post hanc
vitam, quibus improbi plectantur; neque enim Deus judex aequus
videretur, si tam multa flagitia relinqueret inulta et virorum
illustrium atque optimorum delicta omnia ulcisceretur, quamdiu spirant
in terris. Quodsi non sunt supplicia sempiterna omnibus flagitiis post
hanc vitam proposita, oportet esse temporibus ac locis terminata, quibus
exactis aut moriendum mentibus est, aut beatius jucundiusque vivendum,
quia tertium nihil cogitari potest.</p>

<div class = "footnote">
<b>1.</b> Alii: <i>mortales animi</i> vel <i>mortuorum animi</i>.&nbsp;
<b>2.</b>&nbsp;Alius: <i>discedentibus</i>.&nbsp;
<b>3.</b>&nbsp;Alius: <i>enim</i>.&nbsp;
<b>4.</b>&nbsp;Job. 21. Jerem. 12. Psalm. 36, 38. 73. Habac.&nbsp;1.&nbsp;
<b>5.</b>&nbsp;Alius: <i>quos</i>.&nbsp;
<b>6.</b>&nbsp;Eccles. 4,&nbsp;14.</div>

<p>
TORALBA: Vetus est et ab omni antiquitate tracta opinio<span class =
"tag">1</span>, animos eorum, qui sese corporeis voluptatibus dediderunt
eorumque impulsu jura divina et humana violarunt, corporibus elapsos
circa terram volutari ac cruciari, nec in coelestem illum locum ac sedes
beatorum, i.e. ut Plato<span class = "tag">2</span> loquitur <span title
= "Greek: eis katharan oichêsin">εἰς καθαρὰν οἴκησιν</span>, nisi multis
exagitatos saeculis reversuros. Itaque
<span class = "pagenum">346</span>
veteres praeclare cum iis agi putabant, eosque malis ingentibus eripi,
qui poenas in terris, tantisper dum hoc spirabile lumen hauriunt,
graviores dedissent, sicut idem Plato scribit: <span title =
"Greek: tên dikên didonai megistou kakou apallagên ponêrias einai">τὴν
δίκην διδόναι μεγίστου κακοῦ ἀπαλλαγὴν πονηρίας εἶναι</span>.
Ex quibus sententiis
significabant, nec inulta scelera, nec supplicia fore sempiterna.</p>

<div class = "footnote">
<b>1.</b> Alius: <i>ratio</i>.&nbsp;
<b>2.</b>&nbsp;In Phaedone.</div>

<p>
CURTIUS: Si purgatorios ignes aut gelidissima loca poenis subeundis ac
peccatis expiandis statuamus, ut hinc aditus muniatur ad beatorum sedes,
prospiciendum nobis erit, ne infinita genera suppliciorum apud inferos
admittamus, abhorret enim universa natura infinitatem. Praestat igitur,
duo tantum loca statuere, unum praemiorum, alterum poenarum.</p>

<p>
CORONAEUS: Si qua immortali Deo juris ac justitiae cura est, quam summam
esse confidimus, in extremo vitae spiritu poenitentium scelera non
quidem abolitione<span class = "tag">1</span> penitus deleri, sed
quodammodo extenuari<span class = "tag">2</span> confitendum sit. Demus
enim duos homines, alterum illustri virtute ac pietate totum vitae
tempus floruisse<span class = "tag">3</span>, nihil unquam injuriae
fecisse, ac ne praemiorum quidem ulla spe Deum aeternum, sed divini
amoris solo intuitu coluisse, in quo justitiae consummata perfectio
consistit, ad extremum tamen in adulterio deprehensum, sine poenitentia
caesum esse; alterum vero stupris, adulteriis, caedibus, parricidiis,
contumeliis ac impietate summa erga Deum totam vitam exegisse, extremo
tamen spiritu poenituisse vitae ante actae et humili scelerum
confessione peracta exspirasse. Hunc quidem Curtius ac Fridericus in
altissimas beatorum sedes ab angelis subvehi credunt, illum vero
aeternis inferorum suppliciis cruciari. Perpendite, si quid injustius
decerni possit?</p>

<div class = "footnote">
<b>1.</b> Alius: <i>absolutione</i>.&nbsp;
<b>2.</b>&nbsp;Alius: <i>exterminari</i>.&nbsp;
<b>3.</b>&nbsp;Alius: <i>peregisse</i>.</div>

<p>
CURTIUS: Haec vetus est Israëlitarum querela, qui Deum iniquitatis
insimulare non dubitarunt ob eam causam. At ille per vatem:<span class =
"tag">1</span> <i>Anima</i>, inquit, <i>quae peccaverit, ipsa morietur,
nec filius sustinebit scelera parentis, nec parens flagitia filiorum.
Quodsi aversus impius a flagitiis omnia edicta mea amplexatus fuerit,
judicium et justitiam, vivet ille quidem, nec praeterita peccata illius
commemorabuntur. Ita quoque si justus converterit se ab integritate ad
impietatem, superiorum virtutum nulla futura est commemoratio, sed in
peccatis suis morietur. Vos tamen dixistis: Judicia Dei non sunt aequa.
Audite, domus Israelis, num judicia mea aequa non sunt? Num vos potius
aequi non estis?</i> Ex his sequitur, duos tantum esse exitus
animorum.</p>

<div class = "footnote">
<b>1.</b> Ezech. 18, 19&nbsp;sqq.</div>

<p>
SALOMO: Non dixit Ezechiel impium illum omnibus flagitiis ac sceleribus
detestabilem, si extremo spiritu piguerit vitae ante actae, salutem
adepturum, sed si reversus ab impietate juste vixerit, Deum superiores
<span class = "pagenum">347</span>
impietates obliturum, nec item virum integerrimum, qui extremo vitae
momento scelus admiserit<span class = "tag">1</span>, propterea
suppliciis sempiternis torquendum, sed ita demum exitio periturum, si ad
impietates et improbitates totus deflexerit.</p>

<div class = "footnote">
<b>1.</b> Alius: <i>admisit</i>.</div>

<p>
CORONAEUS: Ego illum, quem poenituerit scelerum, purgatoriis ignibus
expiatum iri confido, idque non modo sacris litteris<span class =
"tag">1</span>, sed etiam ipsius Martini Lutheri<span class =
"tag">2</span> autoritate fretus.</p>

<div class = "footnote">
<b>1.</b> 2 Macc. 12. Mal. 3, 12. 1 Cor. 3. Phil. 2. 2 Tim. 1. Joh. 5.
Apoc.&nbsp;5.&nbsp;
<b>2.</b>&nbsp;Lutheri resol. conclus.&nbsp;10.</div>

<p>
SALOMO: Ego poenitentiam illam extremo vitae spiritu nihil profuturam
sceleratis opinor.</p>

<p>
CORONAEUS: At qui sacerdotis potestate divinitus ei tributa veniam
consecutus est, eum tamen a culpa liberum esse credimus.</p>

<p>
SALOMO: Nihil exsecrabilius mihi videtur, quam sacerdotes ecclesiae
Romanae veniam scelerum sibi arrogare aut confitentibus peccata
ignoscere, cum id uni aeterno Deo pro jure suae majestatis
conveniat.</p>

<p>
CORONAEUS: At Christus hanc apertissime discipulis potestatem largitur,
ut quaecunque vincirent et solverent in terris, eadem forent soluta et
colligata in coelis<span class = "tag">1</span>.</p>

<div class = "footnote">
<b>1.</b> Matth. 15, 19. 18,&nbsp;18.</div>

<p>
CURTIUS: Nescio quamobrem Romani pontifices haec verba ligandi et
solvendi detorserint ad scelerum abolitionem, nisi quod augustiores se
fore putarunt, si in jure divinae majestatis nulli creaturae
communicabilia involarent et ex indulgentia vitiorum omnium infinitam
auri vim corraderent. Ut quidem videmus illos ignoscere non tantum
admissa scelera, sed etiam admittenda, cum legibus divinis et humanis
non sine ingenti mercede solvant imperitos, nec leviorum, sed
robustiorum impietatum veniam saepissime soluta pecunia largiantur.
Inde<span class = "tag">1</span> venalium indulgentiarum pontificiis
nundinationis copia, inventum Gregorii pontificis Romani, quae paulatim
infinitum acceperunt incrementum, ut interdum mille annorum veniam isti
largiantur<span class = "tag">2</span>.</p>

<div class = "footnote">
<b>1.</b> Caetera haec interlocutoris verba desunt in alio codice.&nbsp;
<b>2.</b>&nbsp;Liber de taxis Cancellariae, c. de absol. et
dispensationibus.</div>

<p>
CORONAEUS: Culpa quidem ignoscitur, quo minus sempiternis suppliciis
teneantur, qui poenituerunt, sed purgatoria flamma expiati, ut Paulus
ipse loquitur<span class = "tag">1</span>, vitam aeternam aliquando
adipiscantur<span class = "tag">2</span>.</p>

<div class = "footnote">
<b>1.</b> Alius: <i>pollicetur</i>.&nbsp;
<b>2.</b>&nbsp;2 Thess. 2,&nbsp;8.</div>

<p>
CURTIUS: Ego poenitentibus sceleraque Deo confitentibus vitam coelestem
patere judico, sine expiationis ignibus, qui nulli sunt, sed lotis
vestibus pretiosissimo Christi Dei cruore<span class = "tag">1</span> ac
lavacro, quo nos lavit ab omnibus flagitiis, ad nuptias coelestes
acciri. Alioqui incongruum esset, eum quem ad convivia nuptiarum
solennium excipere voles, ante verberibus, sectionibus, tormentis,
ustionibus, crudelissime torquere.</p>

<div class = "footnote">
<b>1.</b> Apoc. 1,&nbsp;5.</div>

<p>
TORALBA: Hypothesis superior a Coronaeo proposita eo pertinet, ut ab
utroque merita supplicia prius exigantur, antequam sordidatos peccatorum
maculis in sanctissimas angelorum aedes intrudi fateamur.</p>

<p>
<span class = "pagenum">348</span>
SALOMO: Ita quod sentio, nullum esse scelus inultum, ultionem vero,
quamdiu hic vivitur, praestabiliorem fore, ut sapientiae magister
significat his verbis: <i>Ecce justis in terra expenditur, quanto magis
peccatoribus?</i><span class = "tag">1</span> i.e. a justis poenas
improbitatum exigi, quamdiu hic vivitur, a sceleratioribus autem post
mortem, utrosque tamen levius quam pro merito plecti. Nam si pro merito
omnia delicta exigerentur et supplicia decernerentur, ecquis ea perpeti
posset? Sed resipiscentia pleraque peccata abolentur aut levissime
puniuntur, eoque magis, si ad resipiscentiam accedant praeclarae
virtutum actiones, officia erga pupillos, viduas, peregrinos et summa
erga tenues benignitas.<span class = "tag">2</span> Itaque Daniel regem
Nabochodonosorem hortabatur, ut poenas divino judicio decretas
benignitate dilueret, cum nulla re peccata citius aboleantur.<span class
= "tag">3</span> Tametsi enim veniam precantibus ac poenitentibus
ignoscat, non tamen impunitos fore testatur, his verbis: <i>purgando nos
purgabit</i>; quod David Kimchi sic interpretatur: Deus ignovit, punit
tamen quodammodo, tametsi Rabbi Abraham et Chaldaeus interpres penitus
ignosci putent, quod de culpa interpretandum est. Quum enim rogatione
Mosis se ignovisse dixisset nihilominus declarat, se populi scelus ac
diffidentiam ulturum<span class = "tag">4</span>, uti fecit; omnes enim
qui ex Aegypto egressi fuerant, duobus exceptis, in deserta solitudine
perierunt. Item Davidi poenitenti ignoscit<span class = "tag">5</span>,
poenam tamen irrogavit, tum adulterini filii morte, tum etiam incestibus
ac adulteriis liberorum.</p>

<div class = "footnote">
<b>1.</b> Proverb. 11, 31. Ecclasiast. (Sirach) 12, 4. 6. Nahum.
1,&nbsp;2.&nbsp;
<b>2.</b>&nbsp;Ezech. 18, 8&nbsp;sqq.&nbsp;
<b>3.</b>&nbsp;Daniel 4,&nbsp;24.&nbsp;
<b>4.</b>&nbsp;Numerorum 15,&nbsp;30.&nbsp;
<b>5.</b>&nbsp;2 Sam. 11,&nbsp;sqq.</div>

<p>
OCTAVIUS: Scelerati quidem bonorum caede pascuntur ac diuturnam saepe
vitam in summa bonorum ac voluptatum omnium affluentia transigunt, quae
praemia sunt eorum, quae ab illis recte gesta fuerunt, ne ullum exstet
benefactum, cui Deus justam non retribuat mercedem et quidem meritis
majorem, quia nemo fere tam improbus est, qui nihil boni gesserit. De
utrisque vero, probis inquam et improbis, jam mortuis ita scribit
sapientiae magister:<span class = "tag">1</span> <i>Prodibunt</i>,
inquit, <i>impii praeteriti scelerum suorum recordatione. Tum justus
coram oppressoribus suis stabit, cujus aspectu scelerati pavore percussi
et inopinato stupore ac doloribus afflicti exclamabunt: an ille est,
quem ludibrio habuimus olim; stulti qui vitam ejus insaniam et exitum
putavimus ignominiosum. Itane in albo filiorum Deorum conscriptus est et
inter sanctos sortem adeptus? At nobis opes et superbia nil
profuerunt.</i></p>

<div class = "footnote">
<b>1.</b> Sap. 5,&nbsp;1-5.</div>

<p>
SENAMUS: Est verum genus eorum, qui quod bestiarum more nullam omnino
aut divinorum aut humanorum curam habuerint, corporis ac animi occasum
simul pati dicantur. Deus enim utrumque necare potest<span class =
"tag">1</span>.</p>

<div class = "footnote">
<b>1.</b> Psalm. 42 (41), 5. Matth. 10,&nbsp;28.</div>

<p>
<span class = "pagenum">349</span>
CURTIUS: De his quidem statuere difficile est, eorum tamen animas, qui
non innocentem bestiarum more vitam transegerunt, sed facinoribus et
flagitiis vitam contaminarunt, non prius morituras confidimus, quam
justissimas dederint poenas detestabilium improbitatum. Quo pertinent
extrema Esaiae verba<span class = "tag">1</span>: <i>Videbunt</i>,
inquit, <i>cadavera eorum, qui a me defecerunt, quoniam vermis eorum non
morietur et ignis eorum non exstinguetur, sed omnibus fastidio sunt
futuri.</i> Quibus verbis sempiterna eorum supplicia fore testatur.</p>

<div class = "footnote">
<b>1.</b> Jessiae 66,&nbsp;24.</div>

<p>
SALOMO: Rabbi Elieser planius aliquanto: Certo scis, inquit, omnia dicta
factaque hominum justis suis ponderibus exigenda, nec te in fraudem
impellat malus genius, quasi sepulcrum tibi sit securitatis ac
impunitatis<span class = "tag">1</span> perfugium futurum, stabis enim
coram aeterno Deo, judice totius orbis.</p>

<div class = "footnote">
<b>1.</b> Alius: <i>immunitatis</i>.</div>

<p>
CURTIUS: Magnam vobis gratiam debet ecclesia Romana, quod purgatorios
ignes pene exstinctos argumentorum vi atque eloquentia<span class =
"tag">1</span> videmini excitavisse. Nam in iis ignibus legatorum<span
class = "tag">2</span> ac donationum vis prope immensa, quasi in causa
non tantum impulsiva, ut jurisconsulti loquuntur, sed etiam finali
consistere videtur, ut scilicet sacrificia missarum anniversaria fiant
pro salute animae testatoris.</p>

<div class = "footnote">
<b>1.</b> Alius: <i>eloquentiae ardoribus</i>.&nbsp;
<b>2.</b>&nbsp;Alius: <i>legationum</i>.</div>

<p>
FRIDERICUS: Etiamsi demonstratione perspicua planum esset, post<span
class = "tag">1</span> hanc vitam expiari scelera improborum ultricibus
flammis, non propterea tamen sequeretur, sacrificia mortuis
profutura.</p>

<div class = "footnote">
<b>1.</b> Deest alibi.</div>

<p>
CORONAEUS: Cur&nbsp;non?</p>

<p>
FRIDERICUS: Quoniam divina decreta vetant. Qui, inquit Ambrosius<span
class = "tag">1</span>, non accipit hîc veniam peccatorum, illic non
erit. Non erit autem ei, quod ad vitam aeternam noluerit pervenire. Item
Cyprianus<span class = "tag">2</span>: Quando isthinc excessum fuerit,
non poenitentiae relinquitur ullus, nec sanctificationi locus. Hîc vita
amittitur aut retinetur. Item Augustinus<span class = "tag">3</span>:
Post hanc vitam id quisque habiturus est, quod in ea conquisierit; nunc
misericordiae, post judicii tempus erit. Item Hieronymus<span class =
"tag">4</span>: Cum ante tribunal Christi veneris, inquit, nec Jobus nec
Daniel pro te orare poterunt. Item Chrysostomus<span class =
"tag">5</span>: Simul discesserimus, hinc non est in nobis situm
poenitere aut delere peccata. Item qui in praesente vita peccata non
eluet, nullam postea consolationem habiturus est. Atque eo pertinet
Salomonis dictum de arbore caduca, quae eo quo ceciderit loco, sive ad
Aquilonem sive ad Austrum, illic perpetuo residebit<span class =
"tag">6</span>.</p>

<div class = "footnote">
<b>1.</b> Libro de bono more.&nbsp;
<b>2.</b>&nbsp;Contra&nbsp;Dem.&nbsp;
<b>3.</b>&nbsp;Ad Maced. ep.&nbsp;54.&nbsp;
<b>4.</b>&nbsp;Homil. X in Joh. qu. 2 et&nbsp;13.&nbsp;
<b>5.</b>&nbsp;Conc. 2 de Lazaro. ad Ebr. 2. Rom.&nbsp;4.&nbsp;
<b>6.</b>&nbsp;Eccles. 11,&nbsp;3.</div>

<p>
CORONAEUS: Ne vobis theologis theologos opponam, satis est sacrae
scripturae locum de Maccabaeis singularem denotare<span class =
"tag">1</span>: <i>Nisi</i>, inquit, <i>revicturos sperarent, qui mortui
sunt, frustra pro mortuis vota</i>
<span class = "pagenum">350</span>
<i>conciperentur.</i> Itaque Judas princeps Judaeorum mortuos pro
patriae salute, solennibus sacris expiari jussit, ut peccatorum noxa
solverentur.</p>

<div class = "footnote">
<b>1.</b> 2 Macc. 12, 40.&nbsp;sqq.</div>

<p>
CURTIUS: Libri Maccabaeorum non modo ab Ebraeis, sed etiam ab omnibus
veteribus christianis theologis inter <span title =
"Greek: apokrupha">ἀπόκρυφα</span> censentur et sanctissimis
Laodicaeensis synodi<span class = "tag">1</span> decretis repudiantur.</p>

<div class = "footnote">
<b>1.</b> Const.&nbsp;55.</div>

<p>
CORONAEUS: At posterioribus conciliis, ipsiusque Tridentinae synodi
decretis, quasi sacratiores probantur mirum in modum.</p>

<p>
TORALBA: Ego quidem non modo theologorum<span class = "tag">1</span> et
academicorum auctoritate, sed etiam argumentis certissimis animorum
purgationes et expiationes scelerum post hanc vitam fore non dubito. Sed
ut votis aut rogationibus ullis eluantur, probare nullo modo possum. Nec
vero Plato<span class = "tag">2</span> quicquam perniciosius aut
capitalius hominum generi persuaderi posse scribit. Nam quo quisque
sceleratior exstiterit, quo majores opes furtis aut rapinis pupillorum
ac viduarum congesserit, eo confidentius alienis precibus ac sacrificiis
flagitiorum suorum diritatem dilui putabit.</p>

<div class = "footnote">
<b>1.</b> Athanasius. Cyprianus. Hieronymus. Epiphanius. Augustinus l.
15 c. 15. de civ.&nbsp;Dei.&nbsp;
<b>2.</b>&nbsp;De legibus.</div>

<p>
SALOMO: Legibus divinis saepe admonemur, nullis sacrificiis improbitates
expiari<span class = "tag">1</span> praeterquam eas, quae errore
probabili admittantur; direpta vero bona praesertim egentium, viduarum
ac pupillorum quasi flagrans incendium absumunt rapientium opes omnes.
Quae cum ita sint, quis putet, sacrificia ulla aut preces mortuis
proficere posse?</p>

<div class = "footnote">
<b>1.</b> Desunt in aliis codicibus.</div>

<p>
CORONAEUS: Si nihil proficiunt mortuis viventium rogationes, cur Judaei
mortuos in sepulcra deferentes canerent suam<span class = "tag">1</span>
<span title =
"Hebrew: hashuva (text reads הַשּׁוֻבַה ‘hashvuva’)">השֻובה</span>
(accubationem) in qua his verbis utuntur:
Spiritus domini quiescere faciat N. in horto Eden, in pace, ipsum ac
omnes defunctos Israëlitas, ad cujus precantis vocem populus respondet
Amen! Cur etiam Augustinus pro matre Monica sic precatur: Dimitte,
domine, dimitte, obsecro, ne intres in judicium cum hac?<span class =
"tag">2</span> Cur etiam Muhammedistae ipsi, qui supplicia inferorum
quidem sempiterna fore credunt, tam ardenter precarentur ut amici vita
defuncti ab interrogatione utriusque angeli atri eripiantur?</p>

<div class = "footnote">
<b>1.</b> Alius addit; <i>sacerdotes cantionem</i>.&nbsp;
<b>2.</b>&nbsp;Alius: <i>ea</i>.</div>

<p>
OCTAVIUS: Ista quidem precatio fit a Muhammedistis, priusquam judicium
subeunt, non quod judicio semel damnatos unquam eripi putant.</p>

<p>
SALOMO: Nec Maccabaeorum, nec Augustini autoritatem moror; nos vero nec
anniversariis solennibus, nec sacrificiis, nec rogationibus illis utimur
pro animis defunctorum, quia scimus nihil profuturum sed illa
<span title =
"Hebrew: hashuva (text reads הַשּׁוֻבַה ‘hashvuva’)">השֻובה</span><span
class = "tag">1</span> nihil aliud est,
quam vox optantium, ut beati sint amici, propinqui, parentes.</p>

<div class = "footnote">
<b>1.</b> Alius: <i>cantio</i>.</div>

<p>
CORONAEUS: Si dubia res esset, an mortuis viventium vota proficiant, ut
quidem prodesse confido, nonne tutius tamen foret id facere,
<span class = "pagenum">351</span>
quod mortuis nihil nociturum sit, quam illos dubia spe flammis
cruciandos deserere? Nam ut sapientes vetant id facere, quod dubites
justum sit, necne? ita quoque jubent nos id facere, quod dubites,
profuturum sit, necne? Ac propterea laudatur Cato Censorius, qui de
animarum immortalitate disputans, quorum vim et sensum exstingui morte
putabant levissimi quidam Epicuraei: Si<span class = "tag">1</span>,
inquit Cato, in hoc erro, quod immortales animos esse credo, hunc
errorem, quo delector, quamdiu vivo mihi eripi nolo, sive mortales sint
animi, ut minuti quidam philosophi putant, non vereor, ut illi mortuum
me irrideant. Quanto nos accuratius ac libentius pro amicis mortuis
supplicare debemus, si certum est, ut spero, Romanam ecclesiam a pietate
vera aberrare non posse.</p>

<div class = "footnote">
<b>1.</b> Alibi: <i>Quodsi</i>.</div>

<p>
SENAMUS: Ego a pontificibus Romanis<span class = "tag">1</span> didici,
haereticum esse neminem, qui ex duabus vel pluribus inter se de
religione discrepantibus doctorum virorum sententiis, utram libet,
tueatur.</p>

<div class = "footnote">
<b>1.</b> Innocens IV. in c. Si invitaveris de constitutione Thom ...
lib. 4 sent. dist. 3. qu. 2 etc. si per duos, de Simonia.</div>

<p>
CORONAEUS: Ita quidem opinor, si disputatio est
<span title = "Greek: peri tôn adiaphorôn">περὶ τῶν ἀδιαφόρων</span>,
non tamen si de summa religionis aut de fidei capitibus quaeratur.</p>

<p>
SENAMUS: At in eo ipso controversia gravis est, quae sint capita fidei?
Nam Sorbonici theologi duodecim Christianae fidei capitibus centum
viginti subrogarunt et capitalibus suppliciis addixerunt, qui contra
sentirent, inter quae capita illud etiam conscriptum est, beatum Petrum
non Petrum, beatum Paulum non Paulum dici oportere.</p>

<p>
TORALBA: Video Judaeos a Christianis, Agarenos ab utrisque de summa
religionis dissidere, graves etiam Agarenos inter ipsos controversias
fidei existere, nec pauciores<span class = "tag">1</span> centum viginti
haereses a Tertulliano et Epiphanio inter Christianos commemorari, nec
tantum haereticos majorum gentium a se invicem dissidere, verum etiam
eos, qui plus caeteris sapere videntur, Damascenum inquam a Chrysostomo,
Cyprianum a Tertulliano, Epiphanium ab Eusebio, Hieronymum ab Augustino,
Gregorium ab Hieronymo, Origenem a caeteris, Abaelardum a Bernhardo,
Thomam a Scoto, Henricum a Durando, Albertum ab Henrico et postremo
quemque superiorum scriptorum sugillare. Quin etiam magistrum
sententiarum haeresium viginti quinque a junioribus Sorbonicis denotari,
Graecos Christianos a Latinis, Romanos a Germanis, Helveticos et Gallos
ab utrisque, Lutherum a Zwinglio, Calvinum a Stanckaro, Bezam a
Castellione, in summa fere singulos a singulis, ut omnes ab omnibus,
mutuis maledictis et execrationibus refutari. Ac tametsi Judaei suae
religionis puritatem constantia majore tueri videantur, orientales tamen
ab occidentalibus in ritibus discrepant. Quae cum ita sint, nonne
praestat simplicissimam illam et antiquissimam eandemque verissimam
naturae religionem, uniuscujusque mentibus ab immortali Deo insitam, a
qua
<span class = "pagenum">352</span>
dissidendum non erat, amplexari, illam inquam religionem, in qua Abel,
Enochus, Lothus, Sethus, Noëmus, Jobus, Abrahamus, Isaacus, Jacobus, Deo
carissimi heroës vixerunt, quam inter tot ac tam varias opiniones
incertum quemque vagari, nec habere certam animi sedem, in qua
acquiescat?</p>

<div class = "footnote">
<b>1.</b> Alius: <i>potiores</i>.</div>

<p>
SALOMO: Si heroibus illis similes essemus, nihil ritibus ac caerimoniis
opus esset, plebem vero ac vulgus ignarum sine ritibus ac caerimoniis
nuda verae religionis assensione contineri, vix ac ne vix quidem fieri
potest.</p>

<p>
CURTIUS: Caerimoniarum multitudo mihi non placet, quae veri Dei cultum
evertit, ut paganorum et qui propius a paganis absunt, Catholicorum.</p>

<p>
OCTAVIUS: Non video de toto genere religionum, quae purioribus
caerimoniis<span class = "tag">1</span> Deum aeternum colendum sibi
proponat quam Ismaëlitarum.</p>

<div class = "footnote">
<b>1.</b> Alius: <i>quae potioribus ceremoniis puriis</i>.</div>

<p>
SALOMO: Sed jam de via deflexerunt ac sepulcra Naphissae<span class =
"tag">1</span> Muhammedis, ac nescio quorum<span class = "tag">2</span>
prophetarum, continuis peregrinationibus fatigant. Judaei solas divinae
legis caerimonias, non hominum arbitrio confictas, cum veri aeterni Dei
cultu sic amplectuntur, ut plebis animos aeque ac eruditorum facile in
officio sine ullis sacrificiis contineant.</p>

<div class = "footnote">
<b>1.</b> Alii: <i>Navissae</i>.&nbsp;
<b>2.</b>&nbsp;Alius: <i>quot</i>.</div>

<p>
CORONAEUS: Veram religionem Romanos pontifices jam inde a Christo Deo
vero et sanctissimis apostolis ac discipulis continua serie posteritatem
docuisse confido ac suae dignitatis splendorem ac decus inter
haereticorum, Judaeorum ac Turcarum, Paganorum, Epicuraeorum naufragia
constanti fide tueri. Et quoniam id vobis persuaderi non potest, quod
tunc fore non despero, non desistam, verum Deum et hominem Christum
ejusque inviolabilem parentem, virginum decus, omnes angelorum legiones,
martyrum, confessorum ac beatorum omnium ordines obsecrare, ut Deum
aeternum vobis propitium reddant ac pro vestra omnium salute rogationes
ferant.</p>

<div class = "footnote">
<b>1.</b> Ita omnes.</div>
<div class = "mynote fineprint">
Footnote reference number missing: may be anywhere in the three
paragraphs between preceding and following footnotes, or may refer
to overall paragraph sequence.</div>

<p>
SALOMO: Magnam profecto gratiam Coronaeo pro tot ac tam multis
beneficiis ac potissimum pro sua erga nos pietate singulari et caritate
debemus, quam vicissim imitari nos oportet, ac singulos pro singulis
supplicare Deo aeterno, ut nos in rectum salutis iter, omnibus errorum
vepribus ac spinis purgatum, deducat.</p>

<p>
FRIDERICUS: Qui de sua religione dubitat, vera sit necne, aut qui falsam
pro vera profitetur, nec pro caeteris utiliter vota facere posse
videtur; qui vero certus ejus religionis, in qua sit acquiescendum, si
veram habet, utiliter quidem pro aliis, non item pro seipso supplicabit,
aut in rectum iter, quod securius tenet, Deo praelucente
ingredietur.</p>

<p>
SALOMO: Nullus unquam mortalium certior fuit de voluntate divina, quam
Moses, qui tametsi Dei leges ad populum tulisset, attamen precibus
fusis: <i>Ostende</i>, inquit<span class = "tag">1</span>, <i>mihi vias
tuas, ut cognoscam te.</i> Item David, divinarum legum peritissimus
interpres: <i>Vias tuas</i>, inquit, <i>ostende</i>
<span class = "pagenum">353</span>
<i>mihi</i><span class = "tag">2</span>; qui tamen alibi dixerat<span
class = "tag">3</span>: <i>Notas mihi fecisti vitae vias, ut scilicet
Deus illis praeluceret ad arcana legis intelligenda.</i> Nam
quadragesimo post anno quam lata lex erat, Moses coacta populi concione,
illud etiam<span class = "tag">4</span> addidit: <i>Non dedit Deus vobis
cor ad intelligendum, nec oculos ad videndum, nec aures ad audiendum
hactenus.</i><span class = "tag">5</span> Ex quo intelligitur, sine ope
ab luce divina Dei leges aut jussa intelligi aut percipi non posse.
Itaque vates lyricus exclamans<span class = "tag">6</span>:
<i>Revela</i>, inquit, <i>oculos meos, ut intueri possim admirabilia
tuae legis arcana.</i> Quanto nos igitur studiosius quam illi preces
mutuas ad Deum immortalem fundere debemus, in tanta opinionum de vera
religione discrepantium varietate.</p>

<div class = "footnote">
<b>1.</b> Exod. 33,&nbsp;13.&nbsp;
<b>2.</b>&nbsp;Psalm. 76,&nbsp;48.&nbsp;
<b>3.</b>&nbsp;Psalm. 5, 26.&nbsp;86.&nbsp;
<b>4.</b>&nbsp;Deuteron. 5,&nbsp;29.&nbsp;
<b>5.</b>&nbsp;Deest in alio codice.&nbsp;
<b>6.</b>&nbsp;Psalm. 119,&nbsp;18.</div>

<p>
SENAMUS: Quid vetat igitur, quo minus omnes simul ac semel pro omnibus
ardenti animo illud ab immortali Deo precemur, ut recta via pergamus, si
modo veram nacti sumus, sin a vera via sive vita defleximus, divina
bonitate praeeunte dirigamur. Nam ut bellica tormenta sigillatim emissa
non tanta vi quatiunt arces, quam si multa simul eodem impetu ferantur:
ita preces multitudinis<span class = "tag">1</span> coelum ipsum tanto
impetu feriunt, ut ipsi Deo vim afferre videantur.</p>

<div class = "footnote">
<b>1.</b> Alius: <i>precum multitudines</i>.</div>

<p>
SALOMO: At unius hominis integerrimi oratio plus habet apud Deum
ponderis ac momenti, quam populi totius, ut quidem Moses, Samuel et
Elias saepe declaraverunt, quoniam etiam in multitudine unius impietas
caeteris obest, preces tamen bonorum semper exaudiuntur.</p>

<p>
OCTAVIUS: Multitudinis quidem rogatio efficax est, si mente sincera Deum
aeternum appellaverit; sin pro vero Deo falsum colat, aut creatori
creaturam cultus communione conjungat, idem illi objici possit, quod
Elias populo<span class = "tag">1</span>: <i>Quousque claudicabitis mox
in hanc, mox in illam partem? Si Bahal rex est, hunc colite</i> etc.
Idem sacerdotibus Bahalem contentissima voce acclamantibus:
<i>Altius</i>, inquit, <i>exclamandum est, quia Bahal vel sopore, vel
rationibus domesticis implicatur.</i><span class = "tag">2</span> Pejus
etiam si dubitent, Deus sit necne, quem interpellant, quoniam dubitatio
in cultu divino semper impietatis opinionem affert. Quid enim ferat<span
class = "tag">3</span> Athesani<span class = "tag">4</span> theologi
amuletum, quod adoraturus hostiam siligineam, quam dubitent consecrata
sit necne, quod manibus contrectat: Si Deus es, inquit, adoro te, sin
minus, non adoro.</p>

<div class = "footnote">
<b>1.</b> 1 (3) Regum 18,&nbsp;21.&nbsp;
<b>2.</b>&nbsp;1 (3) Regum 18,&nbsp;28.&nbsp;
<b>3.</b>&nbsp;Alibi: <i>Quid referat</i>.&nbsp;
<b>4.</b>&nbsp;Alius: <i>Astesani</i>.</div>

<p>
SENAMUS: Omnes homines, quantum quidem opinor, Deum deorum omnium
parentem agnoscunt, ac tametsi plerique communicatis honoribus creaturas
cum creatori copulant, principem tamen confitentur, quem Porphyrius et
Plato<span class = "tag">1</span> <span title =
"Greek: tôn theôn patera kai pantokratora">τῶν θεῶν πατέρα καὶ
παντοκράτορα</span> vocant, quem Octavius,
<span class = "pagenum">354</span>
Salomo, Toralba, unice caeteris omniis repudiatis, colendum proponunt,
Fridericus et Curtius caetera quidem omnia assentiuntur, hoc tamen
differunt, quod Deum illum naturae parentem vel, quod idem, filium ejus
coëssentialem, coaeternum carnem humanam in utero virginis induisse
contendunt ac pro generis humani salute mortem pertulisse; in caeteris
prope consentiunt, excepta coena, confessione et statuis; Coronaeus<span
class = "tag">2</span>, ut religiosissimus est, ne latum quidem unguem
ab ecclesiae Romanae caerimoniis putat esse discedendum. Ego vero, ne
usquam offendam, omnes omnium religiones probare malo, quam eam, quae
fortassis vera est, excludere.</p>

<div class = "footnote">
<b>1.</b> <span title = "Greek: peri apochês tôn empsuchôn">περὶ ἀποχῆς
τῶν ἐμψυχῶν</span>.&nbsp;
<b>2.</b>&nbsp;Alius addit: <i>vero</i>.</div>

<p>
SALOMO: Mallem ego, Sename, calidus esses aut frigidus, quam in
religione tepidus. Quanquam quî fieri potest, omnium religiones simul
tueri, i.e. confiteri aut credere Christum Deum esse et negare Deum
esse, morte affectum et supplicio ereptum, panem Deum fieri et non
fieri, quae per naturam simul stare non possunt.</p>

<p>
SENAMUS: Ego nec assentiri leviter nec temere negare volo, quae inter
theologos dubia disputatione contravertuntur, sed Pauli<span class =
"tag">1</span> sententiam sequi praestabilius duco: <i>Factus sum</i>,
inquit, <i>Judaeis Judaeus, Ethnicis Ethnicus et iis qui lege vacant,
quasi legis expers essem. Omnibus omnia factus sum, ut omnes lucri
facerem.</i> Itaque gratissima mihi visa est Hierosolymitanorum civium
concordia, ubi tamen sunt octo christianae sectae, Latini, Graeci,
Jacobitae, Armenii, Gregoriani, Coptitae, Abyssini, Nestoriani, exin
Judaei, Muhammedistae, et sua cujusque sectae templa, in quibus sacra
seorsim fiunt, ritibus ac caerimoniis distincta, quae tamen publicam
tranquillitatem summa consensione colunt. Ego vero Christianorum et
Ismaëlitarum et Judaeorum, ubicunque licet, atque etiam Lutheranorum et
Zwinglianorum templa subeo, ne cuiquam quasi atheus offensionem praebeam
aut quietum reipublicae statum videar conturbare. Deorum tamen principi
optimo maximo omnia fero accepta. Quid igitur vetat, quo minus communem
naturae totius auctorem et parentem precibus communibus flectamus, ut
nos omnes in verae religionis cognitionem perducat.</p>

<div class = "footnote">
<b>1.</b> 1 Corinth. 9, 20&nbsp;sq.</div>

<p>
SALOMO: Ferendum quidem illud, ut pro singulis rota omnes et singuli
concipiant, sed omnes simul in tanta religionum varietate, salva
cujusque pietate, stare non possunt. At ne Moses quidem ferre
potuit<span class = "tag">1</span>, ut populus in Aegypto sacra faceret,
cum id Pharao permitteret: <i>Non est</i>, inquit, <i>consentaneum, ut
abominationem Aegyptiorum sacrificemus Deo nostro; sin coram id fieret,
lapidibus obrueremur.</i> Ac propterea majores nostri non sine ingenti
mercede a principibus extorserunt, jam inde ab ultima memoria, ut in
sacellis ac templis seorsim sacra faciamus. Ob id enim et aurum
coronarium Romanis pontificibus et imperatricibus
<span class = "pagenum">355</span>
dependere consuevimus ac Zonarum jura imperatoribus Germanis. Nam cum in
insula Delo sacra facere majorum nostrorum colonia prohiberetur ab
incolis, quod Apollini et Dianae insula sacra videretur<span class =
"tag">2</span>, Caesareus dictator rescripsit: Non mihi placet, inquit,
decretum, quo Judaeos amicos nostros sacris patriis uti prohibetis, aut
in sacra pecuniam conferre, cum id ne Romae quidem facere prohibeantur.
In eandem sententiam exstat Dolabellae proconsulis ad Ephesios epistola,
ne Judaeos sacra facere in oppidis ac civitatibus Asiae prohibeantur.
Nihilominus tamen sacris saepe disturbati sumus ac furentis plebis
injuria violati.</p>

<div class = "footnote">
<b>1.</b> Exod. 8,&nbsp;26.&nbsp;
<b>2.</b>&nbsp;Josephus lib. 14, c. 17. Philo de legat ad
Caligulam.</div>

<p>
CURTIUS: Res omnium difficillima mihi semper visa est, in eadem civitate
religionum inter se discrepantium auctoritatem publicam tueri. Sed fere
plebs in eo genere dominatum sibi vindicare consuevit, cui obsistere ne
principibus quidem tutum est. Cum enim Phocas<span class =
"tag">1</span> imperator<span class = "tag">2</span> Graecorum statuas
dejici jussisset, ab ipsa fece plebis in Sophiae templo mactatus est.
Privata autem sacrificia exercere periculosius est, quam publica,
propter occultas civium conjurationes, quae tandem aliquando in
reipublicae perniciem erumpunt. Ob id enim Trajanus Plinio Asiae
proconsuli rescripsit<span class = "tag">3</span>, ut nocturnos
Christianorum conventus prohiberet. Quod cum magistratus Monasterii<span
class = "tag">4</span> civitatis Anabaptistarum sectariis permisisset,
paulatim ita creverunt, ut imperium urbis invaderent. Est etiam in
privatis ac potissimum in nocturnis sacris, ubi conveniunt viri et
foeminae, maxima suspicio lenociniorum.<span class = "tag">5</span> Quae
cum in sacris Bacchanalium Romae comperta fuissent, et stupri
libidinesque utrius sexus effusae et caedes permistae perpetuo decreto
in tota Italia vetita fuere. Quam suspicionis infamiam Christiani, qui
sacra nocturna metu magistratuum procurabant, cum maxime vellent
effugere, tamen nunquam potuere, ut ex apologeticis planum fit<span
class = "tag">6</span>.</p>

<div class = "footnote">
<b>1.</b> Alius: <i>Thomas</i>.&nbsp;
<b>2.</b>&nbsp;Deest in uno codice.&nbsp;
<b>3.</b>&nbsp;Plinii Epp. 10, 96 sq. Cal. 97&nbsp;sq.&nbsp;
<b>4.</b>&nbsp;Alius: <i>Munsterae</i>.&nbsp;
<b>5.</b>&nbsp;Alius: <i>lenociniorum frequentia</i>.&nbsp;
<b>6.</b>&nbsp;Tertullianus in apologet. Athenagoras in apol. Justinus
Martyr in apol. Origenes contra Celsum.</div>

<p>
SENAMUS: Si omnibus id persuaderi posset, quod Ismaëlitis, quod mihi,
quod Octavio, scilicet omnia omnium vota, quae a pura mente
proficiscuntur, Deo grata vel certe non ingrata esse, ubique terrarum
eadem concordia vivi posset, qua vivitur sub imperatore Turcarum vel
Persarum.</p>

<p>
CORONAEUS: Principes hujus civitatis peregrina quidem Judaeorum et
Graecorum sacra fieri publica patiuntur, non tamen caeteris sunt eadem
privilegia tributa, sed tamen uti libertate cuique licet, dum nihil de
tranquillitate civitatis statu detrahatur, nemo sacris adesse cogitur
aut prohibetur.</p>

<p>
OCTAVIUS: Sapienter istud quidem, ut omnia hujus civitatis instituta,
quibus in optimatum statu diutissime floruit ac florebit, in quo
civitatis genere nulla pestis perniciosior exoriri potest, quam
discordiae civium inter ipsos.</p>

<p>
<span class = "pagenum">356</span>
CORONAEUS: Utilitati tamen publicae pietas anteferri debet ac de
religione inquiri, nolentes etiam ad sacra publica cogi, ut sanctissimis
ecclesiae Romanae decretis cavetur<span class = "tag">1</span>. Huc enim
pertinet illud: <i>Compelle eos intrare.</i><span class =
"tag">2</span></p>

<div class = "footnote">
<b>1.</b> C. urgente: de haereticis.&nbsp;
<b>2.</b>&nbsp;Luc. 14,&nbsp;23.</div>

<p>
OCTAVIUS: Illic agitur, opinor, de vocatis ad nuptias, quos, si adesse
nollent, valde ineptum minimeque decorum videretur fustibus aut subjecta
poena capitali cogere velle, si quidem voce
<span title = "Greek: anankazein">ἀναγκάζειν</span> interpretamur
<span title = "Greek: to biazesthai">τὸ βιάζεσθαι</span>.</p>

<p>
CURTIUS: In eam sententiam Tertullianus<span class = "tag">1</span> ita
scripsit: Non est religionis cogere, quae sponte suscipi debet, non vi.
Et quidem concilio Nicaeno, Constantinopolitano, Ephesino, Chalcedonensi
sanctissime ita decretum est, haereticos non armis esse, sed doctrina
expugnandos, nec zizania ante messen convellenda. Idem video placuisse
Augustino<span class = "tag">2</span>, Hieronymo<span class =
"tag">3</span>, Bernhardo<span class = "tag">4</span>. Deus, inquit
Hilarius, non eget obsequio necessario, nec requirit coactam
confessionem, non nisi volentem recipit. Simplicitate quaerendus est,
confessione discendus, caritate amandus, timore venerandus, voluntate
probitatis retinendus. At sacerdotes Deum timere vinculis coguntur,
poenis jubentur, carceribus continentur, virgines nudantur ad poenam,
sacrata Deo corpora ad fructum spectaculi et quaestionis aptantur. Haec
ille. Atque ob id Priscilliani haereseos damnati sunt, quod haereticos
poenis cruciandos esse arbitrarentur.</p>

<div class = "footnote">
<b>1.</b> Ad Scapulam.&nbsp;
<b>2.</b>&nbsp;L. 4. confess. c. 19. l. 6 c. 2 de civ. Dei. l. 1. contra
Manich. c. 1. Contra Pelag. l. 2, c.&nbsp;22.&nbsp;
<b>3.</b>&nbsp;C. 14 M. et l. 3. contra Pelag.&nbsp;
<b>4.</b>&nbsp;Serm. 64 in canticum.</div>

<p>
SALOMO: Jubet quidem lex divina<span class = "tag">1</span>, masculos
omnes singulis annis coram Deo se sistere, solennium festorum diebus,
nec muneribus vacuos venire, neminem tamen cogi voluit. Quae enim
contumelia gravior in Deum cogitari potest, quam ad illius obsequium
quenquam cogere velle, cum nemo satis alacri mente ad eum amplexandum
accedere possit. Nefas est, Deum ab invitis et nolentibus coli, si quis
nostrae gentis, deserto Dei cultu, Deum peregrinum, peregrina sacra sibi
quaerat, lapidibus obrui, civitas vero solo exaequari jubetur. Eadem
poena sequitur eos, qui summo pontifici imperanti non acquieverunt.
Atque eo pertinet foedus illud, quod Asa<span class = "tag">2</span> rex
cum tribubus Juda et Benjamin percussit, quo caput ejus, qui Deum
aeternum deseruisset, sacratum<span class = "tag">3</span> est, sed eo
foedere nihil de peregrinis cavetur. Ac tametsi populus Israel jussus
est, cum in regionem sibi promissam venisset, populos exscindere,
templa, locos, altaria funditus evertere, non tamen finitimos populos
religionem mutare coëgerunt. Nam cum David Ammonitas, Moabitas, Idumaeos
sub imperium suum subjunxisset<span class = "tag">4</span> ac vectigales
fecisset, suis tamen religionibus ac sacris uti passus est. Atque illud
est, opinor, quod Julianus<span class = "tag">5</span> in libro, quem
adversus Galilaeos scripsit, innuere videtur,
<span class = "pagenum">357</span>
cum legibus Mosis cautum fuisse putat, ne aliarum gentium templa ac
delubra exscinderentur.</p>

<div class = "footnote">
<b>1.</b> Deuter. 16,&nbsp;16.&nbsp;
<b>2.</b>&nbsp;2 Par. 15, 3&nbsp;sq.&nbsp;
<b>3.</b>&nbsp;Alius: <i>damnatum</i>.&nbsp;
<b>4.</b>&nbsp;Alius: <i>subegisset</i>.&nbsp;
<b>5.</b>&nbsp;Apud Cyrillum in librum Juliani.</div>

<p>
CURTIUS: Haec quaestio, an quisquam suam religionem ejurare cogendus
esset<span class = "tag">1</span>, magnis contentionibus agitata fuit in
senatu Lusitanorum, Emanuele rege. Cum enim Ferdinandus,<span class =
"tag">2</span> Castiliae rex, Judaeos omnes finibus imperii sui
exegisset, pars in Galliam Narbonensem, unde postea a Francisco rege
depulsi fuere, exceptis oppido paucis, qui proscriptionis metu
religionem mutarunt vel simularunt, pars maxima in Lusitaniam concessit.
Rex Emmanuel coacto concilio decerni jussit, an cogendi essent,
christianam religionem profiteri. Tandem decretum est, cogendum esse
neminem nec tamen ferendum esse, Judaeos sua religione uti, sed edicto
cautum est, ut brevi finibus excederent, ni vel religionem ejurare vel
durae servitutis jugum subire mallent. Quibus non erat exeundi potestas,
propter navigiorum difficultatem vel inopiam, metu servitutis
impendentis baptizari maluerunt. Sed cum haberetur concio Vlysipone urbe
metropoli, plaga Christi crucifixi minio picta, cruore fluenti similis
apparebat, adversa luce solis. Quod concionator cum prospiceret, clare
vociferans: Advertite, inquit, Christi salvatoris vulnera, ut sanguine
diffluunt. Plebs admirari et assentiri, quousque Judaeus quidam <span
title = "Greek: neophutos">νεόφυτος</span>, qui religionem christianam
simulabat, clara voce plebem attonitam objurgans: Ecquid nos, ait,
lignea isthaec mortui hominis imago movet? Qua voce audita concionator
hominem ut perfidum ac detestabilem, totamque gentem acerrima oratione
exsecratus, quod simulatione fucata Christianum se mentiretur. Quibus
vocibus percita plebs ac furenti similis hominem fano detractum
lapidavit, nec eo contenta per urbem Judaeos undique conquirens,
tria<span class = "tag">3</span> circiter millia trucidavit. Rex
intellecta re graviter tulit, quod Judaeos ad suae religionis
desertionem compulisset, ac seditiosorum capita una cum concionatore in
crucem egit.</p>

<div class = "footnote">
<b>1.</b> Alius: <i>ejurare posset</i>.&nbsp;
<b>2.</b>&nbsp;Alius addit: <i>Arragoniae et</i>.&nbsp;
<b>3.</b>&nbsp;Deest in aliis codicibus.</div>

<p>
SALOMO: Nihil est, quod gravius feram, quam pietatem altissimis
radicibus insitam irrideri, unde calamitosae civitatum conversiones
atque eversiones oriuntur, quas infinitum est commemorare. Sed pauca de
multis: Cum in urbe Hierosolyma Judaei solenni festo sacra facerent,
quidam e militibus praesidianis terga in ipso templo nudavit ac
foedissima verborum contumelia sacratissimos ritus conspurcavit. Hic a
plebe ad supplicium raptus est, non tamen id prius fieri potuit, quam
viginti circiter hominum millia <ins class = "correction" title =
"text reads ‘necarentur,’">necarentur.</ins><span class =
"tag">1</span> Sed
plerique principes pietatis speciem impie obtendunt, ad innocentium opes
diripiendas, ut Ludovicus Hungariae, Dagobertus et Philippus Augustus
Francorum, Ferdinandus Arragonum reges, falsis criminationibus
circumventos Judaeos proscripserunt, et ubi defuit materia calumniandi,
vim apertam adhibuerunt, ut et Cracoviae Judaei omnes avorum memoria
caesi
<span class = "pagenum">358</span>
sunt, praeter impuberes, qui religione christiana imbuti fuere, caesorum
etiam domos incenderunt, quo incendio tota Cracovia deflagravit.</p>

<div class = "footnote">
<b>1.</b> Josephus de bello&nbsp;jud.</div>

<div class = "mynote fineprint">
Footnote reference missing in original: position at “necarentur” is
conjectural.</div>

<p>
OCTAVIUS: At Ferdinandus rex Arragonum iniqua quadam pietate vel potius
inexplebili pecuniarum aviditate, postquam Judaeos exegisset, et qui
metu opum amittendarum baptizati fuerant, simulata religione spoliasset,
Mauros Granatenses Arabicae<span class = "tag">1</span> religionis,
Mahummedem ejurare coëgit. Non prius tamen id fieri potuit, quam ut
Alsagnynum<span class = "tag">2</span> pontificem Maurum baptizari,
carceribus ac tormentis diu cruciatum, compulisset, librorum etiam 5000,
quos Ismaëlitae pro sacris habent, comburi jussit. Deinde mutata
religione, quadruplatoribus oblata occasio est eos proscribendi, qui
religionem christianam simulare dicebantur, quae omnia facta sunt Ximene
Cardinale suadente, quem cum Toleti pontifex esset, monuisse decuerat
concilii Toletani decreto cautum esse, ne quis invitus religionem
Christianam profiteri cogeretur.</p>

<div class = "footnote">
<b>1.</b> Alius: <i>Hebraicae</i>.&nbsp;
<b>2.</b>&nbsp;Alius: <i>Alfagninum</i>.</div>

<p>
FRIDERICUS: Theodorici, Romanorum et Gothorum imperatoris, sententia
digna est, quae litteris aureis pro foribus principum inscribatur. Cum
enim a senatu Romano admoneretur, ut Arianos suppliciis ad fidem
catholicam adigeret, ita rescripsit: religionem imperare non possumus,
quia nemo cogi potest, ut credat invitus.</p>

<p>
CURTIUS: Praeclare ille quidem, melius etiam Jovianus imperator, qui
edicto unionis proposito, quod Henoticon appellabat, Paganos,
Christianos, Arianos, Manichaeos, Judaeos ac prope ducenta sectarum
genera ad concordiam aggregans, oratores ad modestiam assidue
cohortabatur, ne plebem seditiosis concionibus ac reipublicae statum
perturbarent, sed ad pietatem, integritatem, caritatem mutuam
invitarent.</p>

<p>
Quae cum omnibus probarentur, Coronaeus jussit me pueros arcessere,
quibus obtulit canticum<span class = "tag">1</span>: Ecce, quam bonum et
quam jucundum, cohabitare fratres in unum, non diatonicis vulgaribus aut
chromaticis, sed enharmonicis rationibus, diviniori quadam modulatione
compositum, quo suavissime omnes delectati ac seipsos mutua caritate
amplexati discesserunt. Deinceps mirabili concordia pietatem ac vitae
integritatem communibus studiis ac convictu coluerunt, sed nullam postea
de religionibus disputationem habuerunt, tametsi suam quisque religionem
summa vitae sanctitate tueretur<span class = "tag">2</span>.</p>

<div class = "footnote">
<b>1.</b> Psalm. 133 (132),&nbsp;1.&nbsp;
<b>2.</b>&nbsp;Alius: <i>coleret</i>.</div>


<h4 class = "chapter">
<b>Finis.</b></h4>

<hr>

<p>
<span class = "pagenum">359</span>
Ad pag. 295 lin. 10 pertinet subsequens carmen graecum, quod
ibi non nisi latine versum legitur.</p>

<div class = "mynote fineprint">
The transliteration is given in a separate block.</div>

<div class = "verse close">
Χριστὲ θεοῦ τέκνον, τέρεν ἄνθος, ἀένναε μίστα,<br>
Κόσμων ἀμφιδρόμων ἐποχούμενε κοίρανε νώτοις<br>
Αἰθερίοις, ἀλκῆς ἵνα σοι σθένος ἐστηρίκται,<br>
Πάντ᾽ ἐπιδερκομένῳ καὶ ἀκούοντ᾽ οὔασι καλοῖς.<br>
Σὴ γὰρ ὑπὲρ κόσμον τε καὶ οὐρανὸν ἀστεροέντα,<br>
Χριστ᾽, ὑπερεκτανύται πολλὴ αἰώνιος ἀλκή,<br>
Ἧι ὑπερηωρήσας ὀρίνων φωτὶ σεαυτὸν,<br>
Ἀενάοις ὀχετοῖσι τιθήνεις νοῦν ἀπέραντον,<br>
Ὅς ῥα κύεις τόδε πᾶν, τεχνώμενος ἄφθιτον ὕλην,<br>
Ἧς γένεσις δεδόκηται, ὄτι σφε τύποισιν ἐδήσας‧<br>
Ἔκ σου ἀπορρεύσαντ᾽ ἁγίων γεννήματ᾽ ἀνάκτων,<br>
Οἳ σε μὲν ἀμφίστασι, κρατίστ᾽, ἔκ σου γεγαῶτες<br>
Πεμπόμενοι τῇ καὶ τῇ ὑπ᾽ ἀγγελίησιν, ἕκαστα<br>
Πρεσβυγενεῖ διάγουσι νόῳ καὶ κάρτεϊ τῷ σῷ.<br>
Πρὸς δέ τι καὶ τρίτον ἄλλο γένος ποίησας ἀνάκτων,<br>
Οἳ σ᾽ ἄδουσι κατ᾽ ἦμαρ, ἀεὶ μνήσκοντες ἀοιδῆς,<br>
Ὅς θανάτῳ ζωὴν, βέλτιστε, βροτοῖσιν ἔδωκας.</div>

<div class = "verse close">
Christe theou teknon, teren anthos, aennae mista,<br>
Kosmôn amphidromôn epochoumene koirane nôtois<br>
Aitheriois, alkês hina soi sthenos estêriktai,<br>
Pant’ epiderkomenô kai akouont’ ouasi kalois.<br>
Sê gar huper kosmon te kai ouranon asteroenta,<br>
Christ’, huperektanutai pollê aiônios alkê,<br>
Hê huperêôrêsas orinôn phôti seauton,<br>
Aenaois ochetoisi tithêneis noun aperanton,<br>
Hos rha kueis tode pan, technômenos aphthiton hulên,<br>
Hês genesis dedokêtai, hoti sphe tupoisin edêsas;<br>
Ek sou aporrheusant’ hagiôn gennêmat’ anaktôn,<br>
Hoi se men amphistasi, kratist’, ek sou gegaôtes<br>
Pempomenoi tê kai tê hup’ angeliêsin, hekasta<br>
Presbugenei diagousi noô kai karteï tô sô.<br>
Pros de ti kai triton allo genos poiêsas anaktôn,<br>
Hoi s’ adousi kat’ êmar, aei mnêskontes aoidês,<br>
Hos thanatô zôên, beltiste, brotoisin edôkas.</div>

<div class = "contents chapter">
<a href = "../index.html">Praefatio</a><br>
<a href = "colloquium1.html">Libri I-IV</a>
</div>

</body>

</html>
